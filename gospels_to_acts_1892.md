---
source-url: https://books.google.de/books?id=huw9AAAAYAAJ
---

# Kiù-tsú Iâ-sou Ki-tok kâi Sin-ieh Tshuân-tsṳ : Chiēn-kńg Má-thài kàu Sài-thû.

Su-kat-lân : Tãi Eng-kok Lãi Gūa Siàⁿ-tsṳ-hũe ìn. 1892.

Matthew to Acts : Swatow dialect.

Printed for the British and Foreign Bible Society by Blackie & Son, Limited, Glasgow.

# Má-thài Hok-im-tsṳ.

## 1

Iâ-sou Ki-tok, chiũ-sĩ A-pek-la̍h-hán kâi kiáⁿ-sun, iā sĩ Tã-phek kâi kiáⁿ-sun, I kâi tso̍k-phóu.

[2] A-pek-la̍h-hán seⁿ Íⁿ-sat; Íⁿ-sat seⁿ Iá-kok; Iá-kok seⁿ Iû-tã kũa i-kâi hiaⁿ-tĩ; [3] Iû-tã tshông-tõ Tã-má seⁿ Huap-le̍k-sṳ̃ kũa Sat-la̍h; Huap-le̍k-sṳ̃ seⁿ Íⁿ-sṳ̃-lûn; [4] Ín-sṳ̃-lûn seⁿ A-lân; A-lân seⁿ A-mí-ná-ta̍t; A-mí-ná-ta̍t seⁿ Ná-sũn; [5] Ná-sũn seⁿ Sàn-bûn: Sàn-bûn tshông-tõ La̍h-ha̍p seⁿ Po-sṳ̃; Po-sṳ̃ tshông-tõ Lũ-tit seⁿ O-pek; O-pek seⁿ Iâ-si; [6] Iâ-si seⁿ Tã-phek uâng.

[7] Tâ-phek tshông tõ U-lĩ-a kâi chhi seⁿ Só-lô-mn̂g; Só-lô-mn̂g seⁿ Lô-po-àm; Lô-po-àm seⁿ A-pí-a; A-pí-a seⁿ A-sat; [8] A-sat seⁿ Iak-sa-huap; Iak-sa-huap seⁿ Iak-lân; [9] Iak-lân seⁿ U-si-a; U-si-a seⁿ Iak-tàn; Iak-tàn seⁿ A-hap-sṳ̃; [10] A-hap-sṳ̃ seⁿ Hi-si-kia; Hi-si-kia seⁿ Má-ná-si; Má-ná-sí seⁿ A-mn̂g; [11] A-mn̂g seⁿ Iak-si-a; Iak-si-a seⁿ Iâ-ko-nî-a kũa i-kâi hiaⁿ-tĩ, chiũ-sĩ mîn pĩ-súa khṳ̀ Pa-pí-lûn kâi sî-hāu.

[12] Mîn pĩ-súa khṳ̀ Pa-pí-lûn ãu, Iâ-ko-nî-a seⁿ Sat-la̍h-thiet; [13] Sat-la̍h-thiet seⁿ Só-lô-pa-pek; Só-lô-pa-pek seⁿ A-pí-ut; A-pí-ut seⁿ Íⁿ-lĩ-a-kim; Íⁿ-lĩ-a-kim seⁿ A-só; [14] A-só seⁿ Sat-to̍k; Sat-to̍k seⁿ A-kim; A-kim seⁿ Íⁿ-lu̍t; [15] Íⁿ-lu̍t seⁿ Íⁿ-lĩ-a-sat; Íⁿ-lĩ-a-sat seⁿ Má-tàn; Má-tàn seⁿ Iá-kok; [16] Iá-kok seⁿ Iak-sek, Iak-sek chiũ-sĩ Má-lĩ-a kâi chiãng-hu. Má-lĩ-a seⁿ Iâ-sou, chiũ-sĩ chheng-tsò Ki-tok.

[17] Chièn-seⁿ tsṳ̃ A-pek-la̍h-hán chì-kàu Tã-phek kâi sì-tō kāng ũ tsa̍p-sì tō: tsṳ̃ Tã-phek chì-kàu pĩ-súa khṳ̀ Pa-pí-lûn iũ--sĩ tsa̍p-sì tō; tsṳ̃ pĩ-súa Pa-pí-lûn chì-kàu Ki-tok iũ--sĩ tsa̍p-sì tō.

[18] Iâ-sou Ki-tok seⁿ kâi sṳ̄-chhêng sĩ àn-chièⁿ-seⁿ: I kâi a-bó Má-lĩ-a íⁿ-keng hṳ́-phiàⁿ Iak-sek, nõ-nâng būe-chêng tsò-pû, thóiⁿ-tshut i ũ sin-hūn, chiũ-sĩ tshông-tõ Siàⁿ-sîn chiũ-ũ--kâi. [19] I kâi chiãng-hu Iak-sek sĩ ngĩ-jîn, iā m̄-kam zo̍k--i pun chèng-nâng thóiⁿ, siẽⁿ àiⁿ àm-chẽⁿ hiuⁿ-tiāu. [20] Nā-sĩ chiàⁿ-tõ-siẽⁿ chí tsùaⁿ-kâi-sṳ̄ Tsú kâi sài-chiá tõ māng--tang hién-hīn, tùi-i tàⁿ, Tã-phek kâi kiáⁿ-sun Iak-sek a, lṳ́ tie̍h-tshūa lṳ́-kâi-chhi Má-lĩ-a kui lṳ́, mài kiaⁿ-gî; in-ũi i só-siũ kâi tho sĩ tshông-tõ Siàⁿ-sîn. [21] I chiang-àiⁿ-seⁿ lâm-jî, lṳ́ tie̍h chheng I kâi miâⁿ tsò Iâ-sou, in-ũi sĩ I àiⁿ-kiù I kâi mîn thut-tshut in-kâi tsũe-ak. [22] Chí tsùaⁿ-kâi sṳ̄ tsò-chiâⁿ, chiũ-sĩ lâi èng-ngiām Tsú thoh soiⁿ-tsai-nâng só-tàⁿ kâi ūe, sĩ tàⁿ,

> [23] Che̍k-kâi nńg-tsṳ́ chiang-àiⁿ siũ-tho, seⁿ lâm-jî,
>
> Nâng chiũ àiⁿ chheng I kâi miâⁿ tsò Íⁿ-má-nũi-lĩ;

[24] huan-e̍k chiũ-sĩ Siãng-tì kāng-nán tsò-pû-tõ. Iak-sek u̍t-chhéⁿ khí-lâi, chiũ tsun-kiâⁿ Tsú sài-chiá kâi mẽng, tshūa i-kâi-chhi lâi; [25] būe-chêng kāng-i tâng-pâng thãi-kàu seⁿ-kiáⁿ, chheng kiáⁿ kâi miâⁿ tsò Iâ-sou.

## 2

Iâ-sou íⁿ-keng tõ Hi-lu̍t uâng kâi sî-hāu tshut-sì tõ Iû-thài kâi Pek-lĩ-hêng, ũ phak-sṳ̃ tshông-tõ tang-pôiⁿ kàu Iâ-lũ-sat-lêng, tàⁿ, [2] Seⁿ-tshut-sì tsò Iû-thài-nâng uâng kâi, tõ-tî-kò? Uń tõ tang-pôiⁿ thóiⁿ-kìⁿ i-kâi-chheⁿ, kù-tshṳ́ chiũ lâi-pài i. [3] Hi-lu̍t uâng che̍k thiaⁿ-tie̍h chiũ kiaⁿ-lṳ̃ hãm Iâ-lũ-sat-léng iā tsò-che̍k-ē kiaⁿ-lṳ̃. [4] Hi-lu̍t tsũ-chi̍p tsu-ūi chì-si-chiáng, kũa mîn--kan kâi tha̍k-tsṳ-nâng, chiũ mn̄g in Ki-tok eng-kai tõ-tî-kò tshut-sì. [5] In chiũ ìn--i, tàⁿ, Tõ Iû-thài kâi Pek-lĩ-hêng, in-ũi thoh tõ soiⁿ-tsai-nâng chièⁿ-seⁿ kì-tsài, tàⁿ,

> [6] Iû-tã tī, Pek-lĩ-hêng, a,
>
> Tõ Iû-tã kun-chiáng--tang lṳ́ si̍t m̄-sĩ tsùe-sòi--kâi:
>
> In-ũi ũ kun àiⁿ tshông-tõ lṳ́--kò tshut--lâi,
>
> Lâi mo̍k-iáng uá-kâi Íⁿ-sek-lie̍t mîn.

[7] Aũ--liáu Hi-lu̍t mi̍t-mi̍t tiãu phak-sṳ̃ lâi tùi-in siâng-mn̄g hīn kâi chheⁿ sĩ-mih sî-hāu. [8] Chiũ sái in khṳ̀ Pek-lĩ-hêng, iũ tàⁿ, Nín khṳ̀ sòi-huáng hṳ́-kâi eng-jî; tshūe--tie̍h-liáu, chiũ lâi pò-uá-tsai, sái uá iā hó lâi-pài i. [9] Tsùaⁿ-nâng thiaⁿ--liáu kun-uâng kâi ūe chiũ khí-kiâⁿ; in tsá tõ tang-pôiⁿ só-thóiⁿ-kìⁿ kâi chheⁿ, ã! tshūa tõ-thâu-tsôiⁿ chì-kàu eng-jî só-tõ kâi ūi-tshṳ̀, chiũ thêng-tiām tõ-hṳ́-téng. [10] In thóiⁿ-kìⁿ hṳ́-kâi-chheⁿ chiũ tūa huaⁿ-hí kàu-ke̍k. Ta̍h-ji̍p tshù-lãi, chiũ thóiⁿ-kìⁿ eng-jî kũa I-kâi a-bó Má-lĩ-a chiũ phak-lo̍h tī pài eng-jî; khui--liáu in-kâi pó-khì, chiũ khie̍h lói-mue̍h lâi chìn-hièn eng-jî, chiũ-sĩ n̂g-kim, zú-hieⁿ, mu̍t-ie̍h. [12] Phak-sṳ̃ tõ māng--tang siũ chí-sī, hàm in mài tńg--khṳ̀ Hi-lu̍t--kò, chiũ tshông-tõ pa̍t-tiâu-lōu kui-tńg in-kâi pńg-tī.

[13] In tsùaⁿ-nâng tńg--khṳ̀ ãu, Tsú kâi sài-chiá tõ māng--tang hién-hīn tùi Iak-sek tàⁿ, Khí--lâi, tùa eng-jî kūa I-kâi a-bó tsáu-khṳ̀ Ai-ki̍p, nā hṳ́-kò thãi uá lâi kāng-lṳ́ tàⁿ: in-ũi Hi-lu̍t àiⁿ-tshūe eng-jî lâi-suah I. [14] I chiũ khí--lâi sêng-mê tùa eng-jî kũa I-kâi a-bó, khṳ̀ Ai-ki̍p: [15] khiã-khí tõ-hṳ́-kò chì-kàu Hi-lu̍t- sí: sái Tsú só-thoh soiⁿ-tsai-nâng kâi ūe èng-ngiām, chiũ-sĩ tàⁿ, Uá chêng-tiãu uá-kâi-kiáⁿ tshut Ai-ki̍p.

[16] Hi-lu̍t che̍k-tsai sĩ pĩ phak-sṳ̃ só khin-buãn chiũ tūa náu-khì, sái nâng chiang Pek-lĩ-hêng kũa só-so̍k kâi kài-lãi só-ũ kâi lâm-jî, huâm ũ nõ-hùe íⁿ-ẽ--kâi che̍k-khài suah-mi̍t, chiũ-sĩ chiè i sòi-mn̄g phak-sṳ̃ kâi sî-hāu. [17] Tsá thoh soiⁿ-tsai-nâng Iâ-lĩ-mí só-tàⁿ kâi ūe hṳ́-sî chiũ èng-ngiām--liáu; sĩ-tàⁿ,

> [18] Tõ La̍h-má thiaⁿ-kìⁿ ũ siaⁿ,
>
> Ai-khàu tūa pui-tshoih,
>
> La̍h-kiet khàu i-kâi-kiáⁿ;
>
> In-ũi in bô-tshûn kâi uân-kù chiũ m̃-siũ uaⁿ-ùe.

[19] Kàu Hi-lu̍t sí--liáu, Tsú kâi sài-chiá tõ Ai-ki̍p hién-māng kāng Iak-sek tàⁿ, [20] Hó khí-sin tùa eng-jî kũa I kâi a-bó, khṳ̀ kàu Íⁿ-sek-lie̍t tī, in-ũi soiⁿ chhîm-hāi eng-jî kâi sèⁿ-miāⁿ chiá-nâng taⁿ sí--liáu. [21] Iak-sek chiũ khí-sin tùa eng-jî kũa I kâi a-bó, lâi-kàu Íⁿ-sek-lie̍t tī. [22] Thiaⁿ-kìⁿ A-ki-láu tõ Iû-thài chiap i-kâi-pẽ tsò-uâng, chiũ kiaⁿ, m̄-káⁿ khṳ̀ hṳ́-kò; māng--tang siũ chí-sī chiũ thò-khui kàu Ka-lĩ-lĩ kâi kài-lãi, khiã-khí tõ che̍k-kâi siâⁿ-ip, [23] miâⁿ kiè-tsò Ná-sat-le̍k: lâi èng-ngiām chèng soiⁿ-tsai-nâng só-tàⁿ kâi ūe, chiũ-sĩ tàⁿ, I chiang-àiⁿ chheng-tsò Ná-sat-le̍k-nâng.

## 3

Tng hṳ́-kâi sî-hāu Si-sói Iak-hân chiũ lâi tõ Iû-thài kâi khuàng-iá thuân--tàⁿ, Tie̍h hùe-kói; [2] in-ũi thien-kok kṳ̃n--liáu. [3] Chí-kâi-nâng sĩ thoh soiⁿ-tsai Íⁿ-sài-a só-chí--kâi, sĩ tàⁿ,

> Khuàng-iá--kò ũ nâng-siaⁿ u-hàm--tàⁿ,
>
> Tie̍h-siu Tsú kâi tãu-lōu,
>
> Phah-ti̍t I kâi lōu-kèⁿ.

[4] Chí-kâi Iak-hân kâi sin-chhēng sĩ lo̍h-tho̍h-mô chit--kâi, iā ũ phûe-tùa hâ-ie, i-kâi-chia̍h chiũ-sĩ huâng-thâng iá-bi̍t.

[5] Tng-sî Iâ-lũ-sat-léng kũa thong Iû-thài, kũa Iak-tãn sì-phìⁿ kâi tī-hng, chiũ tshut--lâi chiũ-kṳ̃n i, jīn-tshut ka-kī kâi tsũe-kùe, [6] chiũ tõ Iak-hân kâi chhiú--thâu niáⁿ sói-lói tõ Iak-tãn hô. [7] Iak-hân thóiⁿ-kìⁿ Huap-lĩ-sài kũa tàⁿ, Ak-tsûa kâi chéng-lūi a, ũ tî-tiâng chí-sī nín tô-tsáu chiang-lâi kâi náu-hêng? [8] Kù-tshṳ́ tie̍h kit-kúeⁿ lâi hû-ha̍h hùe-kói. [9] Mài tõ ka-kī sim-lãi siẽⁿ--tà, Uń ũ A-pek-la̍h-hán tsò tsóu-pẽ: uá kāng-nín tàⁿ, Siãng-tì lêng-tit tshông-tõ chí-kâi chie̍h-põu kāng A-pek-la̍h-hán heng-khí kiáⁿ-sun. [10] Taⁿ, póu-thâu íⁿ-keng hẽ tõ chhiū-kṳn--liáu: kù-tshṳ́ huâm sĩ-mih chhiū m̄-kit hó-kúeⁿ-chí, chiũ tsám-tiāu ka̍k-lo̍h húe. [11] Uá chiũ-sĩ ēng-tsúi kiâⁿ-sói tõ nín, sái nín hùe-kói: tãn-sĩ tõ uá-ãu--kò lâi--kâi pí uá kèng ũ khuân-la̍t, I kâi ôi uá iā m̄-kham-kai kāng I kũaⁿ, I chiang-àiⁿ ēng Siàⁿ-sîn kũa húe lâi kiâⁿ-sói tõ nín: [12] I kâi chhiú khie̍h pùa-ki, tõ I kâi sài-tiâⁿ àiⁿ-pùa kàu-chĩn, chiũ siu I kâi be̍h ji̍p-tshng, tãn-sĩ chí-kâi phàⁿ-khak chiũ chiang put-mi̍t kâi húe lâi-sie-tiāu.

[13] Tng-sî Iâ-sou tshông-tõ Ka-lĩ-lĩ lâi kàu Iak-tãn, chiũ Iak-hân, àiⁿ tõ i-kˆai chhiú--thâu niáⁿ-sói. [14] Iak-hân sî I, chiũ tàⁿ, Uá eng-kai chiũ lṳ́ lâi-niáⁿ-sói, lṳ́ kèng-lâi chiũ uá, hóⁿ? [15] Iâ-sou chiũ tùi-i tap-tàⁿ, Taⁿ chhiáⁿ èng-hṳ́: nán chièⁿ-seⁿ uân-tshuân lói-ngĩ chiàⁿ-ha̍h. Chiũ èng-hú I. [16] Iâ-sou niáⁿ-sói liáu sûi-chiet tshông-tõ tsúi--kò chiẽⁿ-khṳ̀, thiⁿ chiũ kāng I khui, I chiũ thóiⁿ-kìⁿ Siãng-tì kâi Sîn huáng-sṳ̃ hún-chiáu kàng-lîm tõ I sin--chīeⁿ; [17] tshông-tõ thiⁿ--kò iũ ũ siaⁿ, tàⁿ, Chí-kâi sĩ uá-kâi Aì-tsṳ́, uá só-hí-zua̍t--kâi.

## 4

Iáu Iâ-sou khṳt Siàⁿ-sîn ín-tshūa chiẽⁿ-khṳ̀ khuàng-iá tng mô-kúi kâi iú-ho̍k. [2] Bô-chia̍h sì-tsa̍p ji̍t-mê, ãu chiũ tóu khùn. [3] Iú-ho̍k--chiá chiũ--lâi tùi I tàⁿ, Lṳ́ jia̍k-sĩ Siãng-tì kâi Kiáⁿ, chiũ hó sái chí-kâi chie̍h-põu tsò mīⁿ-pau. [4] Iâ-sou ìn--tàⁿ, Ũ kì-tsài--tàⁿ, Nâng kâi sèⁿ-miāⁿ put-to̍k sĩ kõu mīⁿ-pau, zûi-sĩ kõu Siãng-tì kâi tshùi huâm só-tshut kâi ūe.

[5] Aũ--liáu mô-kúi tùa I ji̍p siàⁿ-siâⁿ; sái I khiã tõ tōiⁿ-tn̂g kâi tshù-kak téng, tùi I tàⁿ, [6] Lṳ́ jia̍k-sĩ Siãng-tì kâi Kiáⁿ, chiũ hó chiang-sin ka̍k--lo̍h-khṳ̀: in-ũi ũ kì-tsài--tàⁿ,

> Tsú ũi-tie̍h lṳ́ àiⁿ-mẽng I chèng sài-chiá;
>
> Sài-chiá chiũ chiang-chhiú hû--lṳ́,
>
> Mín tì-kàu lṳ́-kâi-kha tak--tie̍h chie̍h.

[7] Iâ-sou tùi-i tàⁿ, Iā ũ kì-tsài--tàⁿ, M̄-hó chhì Tsú, sĩ lṳ́-kâi Siãng-tì.

[8] Mô-kúi iũ tùa Iâ-sou kàu siãng-kûiⁿ kâi suaⁿ, chiang thiⁿ-ẽ lie̍t-kok, kũa lie̍t-kok kâi tsun-iông, kí-tiám I thóiⁿ, chiũ tùi I tàⁿ, [9] Zû-jia̍k lṳ́ ho̍k-tī lâi-pài uá, chí-tsùaⁿ-kâi uá chiũ lóng-tsóng àiⁿ-pun lṳ́. [10] Iâ-sou chiũ tùi-i tàⁿ, Sat-tãn, lṳ́ thò--khṳ̀, in-ũi ũ kì-tsài--tàⁿ, Lṳ́ tie̍h-pài Tsú, sĩ lṳ́-kâi Siãng-tì, tuaⁿ-tuaⁿ tshông-sṳ̃ I. [11] Iáu mô-kúi chiũ lī-khui Iâ-sou, chiũ ũ chèng thien-sài bûa--lâi ho̍k-sṳ̃ I.

[12] Iâ-sou zṳ́-bûn Iak-hân pĩ-kòi chiũ thò--khṳ̀ Ka-lĩ-lĩ; [13] lī-khui Ná-sat-le̍k, chiũ kàu Ka-pek-lông khiã-khí, hṳ́-kâi tī-hng kṳ̃n-hái, tõ Si-pù-lûn Na̍p-tã-lĩ kâi tī-kài: [14] lâi-èng soiⁿ-tsai-nâng Íⁿ-sài-a só-tàⁿ kâi ūe, sĩ tàⁿ,

> [15] Si-pù-lûn tī kũa Na̍p-tã-lĩ tī,
>
> In̂-hái kâi lōu, Iak-tãn gūa,
>
> Ĩ-pang kâi Ka-lĩ-lĩ.
>
> [16] Tsõ tõ ou-àm--tang kâi mîn
>
> Ũ thóiⁿ-kìⁿ tūa kuang-mêng,
>
> Tsõ tõ sí-tī im-ṳ̀ kâi nâng
>
> Iā ũ tit--tie̍h kng khí--lâi chiè in.

[17] Tsṳ̃ chí-kâi sî-hāu Iâ-sou chiũ khí-tsho thuân-tãu, tàⁿ, Tie̍h hùe-kói; in-ũi thien-kok kṳ̃n--liáu.

[18] Iâ-sou kiâⁿ tõ Ka-lĩ-lĩ hái-kîⁿ thóiⁿ-kìⁿ nõ-kâi hiaⁿ-tĩ, chiũ-sĩ Si-mn̂g, hãu-tsò Pí-tit, kũa i-kâi hiaⁿ-tĩ An-tit-lie̍t, nõ-nâng pha-mãng tõ-hái; in-ũi in sĩ thó-hái kâi nâng. [19] Iâ-sou tùi-in tàⁿ, Lâi tùe-tshông uá, uá àiⁿ sái-nín tit-nâng chhin-chhiẽⁿ tit-hŵ che̍k-iēⁿ.

[20,21] In sûi-sî siá-tiāu mãng tùe-tshông I. Iâ-sou tshông-tõ hṳ́-kò khṳ̀, chiũ thóiⁿ-kìⁿ ke nõ-kâi hiaⁿ-tĩ Iak-hân, chí-nõ-nâng kũa in-kâi-pẽ Si-pí-thài tõ-tsûn--kò tõ póu in-kâi-mãng; Iâ-sou kiè in. [22] In sûi-sî lī-khui tsûn kũa lī-khui in-kâi-pẽ, chiũ lâi tùe-tshông Iâ-sou.

[23] Iâ-sou pìn-kiâⁿ Ka-lĩ-lĩ, tõ in tsùaⁿ-kâi hũe-tn̂g kà-hùe, thuân thien-kok kâi hok-im, ui mîn--kan kak-iēⁿ pēⁿ-thiàⁿ kũa kak-iēⁿ nńg-jia̍k. [24] I-kâi miâⁿ-siaⁿ thuân-kàu pìn Sũ-lĩ-a múaⁿ-tshù; ũ tì-pēⁿ, ke-ke-iēⁿ kâi thiàⁿ-khóu, huãm-tie̍h kúi, tie̍h iêⁿ-tshái, nńg-huang, lóng-tsóng tùa--lâi chiũ Iâ-sou, Iâ-sou chiũ ui in. [25] Ũ tsōi-tsōi-nâng tshông-tõ Ka-lĩ-lĩ, Tí-ka-po-lĩ, Iâ-lũ-sat-léng, Iû-thài, Iak-tãn gūa, sêng-khûn lâi tùe-tshông I.

## 5

Iâ-sou thóiⁿ-kìⁿ chèng-nâng chiâⁿ-khûn, chiũ chiẽⁿ--khṳ̀ che̍k-kâi-suaⁿ, tsõ-lo̍h--liáu I kâi mn̂g-thû chiũ bûa--lâi: [2] Iâ-sou khui-tshùi kà-hùe in, chiũ tàⁿ,

[3] Hṳ-sim kâi nâng ũ hok: in-ũi thien-kok sĩ in-kâi-kok.

[4] Ai-khàu kâi nâng ũ hok: in-ũi in chiang-àiⁿ tit--tie̍h uaⁿ-ùe.

[5] Un-jiû kâi nâng ũ hok: in-ũi in chiang-àiⁿ tit--tie̍h thóu-tī tsò zũi-ngia̍p.

[6] Mōⁿ-ngĩ che̍k-zû tóu khùn âu ta kâi nâng ũ hok: in-ũi in chiang-àiⁿ tit--tie̍h pá-tsok.

[7] Tshûn-sim liên-mién kâi nâng ũ hok: in-ũi in chiang-àiⁿ tit liên-mién.

[8] Sim--tang chheng-kiet kâi nâng ũ hok: in-ũi in chiang-àiⁿ-kìⁿ Siãng-tì.

[9] Hûa-phêng kâi nâng ũ hok: in-ũi in chiang-àiⁿ chheng-tsò Siãng-tì kâi kiáⁿ.

[10] Uĩ-tie̍h ngĩ siũ khún-to̍k kâi nâng ũ hok: in-ũi thien-kok sĩ in-kâi-kok.

[11] Nín ũi-tie̍h uá kâi uân-kù, pĩ nâng uàn-mē, khún-to̍k, bû-pãng kak-iēⁿ kâi ak-sṳ̄, chiũ ũ hok. [12] Tie̍h huaⁿ-hí, chì-la̍k: in-ũi tõ thiⁿ nín tit-siéⁿ sĩ tūa: uân-khî in khún-to̍k nín-tsôiⁿ kâi soiⁿ-tsai-nâng iā sĩ chièⁿ-seⁿ.

[13] Nín sĩ sì-kan kâi iâm, iâm iā-sĩ sit-lo̍h i-kâi-bī, hó ēng sĩ-mih-mue̍h lâi sái i õi kiâm? Aũ pit-tiāⁿ bô-ēng, tuaⁿ-tuaⁿ ka̍k tõ guā-kháu, pun nâng lūn-ta̍h. [15] Nín sĩ sì-kan kâi kng. Siâⁿ-kiẽn tõ suaⁿ-téng bõi-tit ṳ́n-tshâng. [15] Nâng tiám-teng m̃-pàng tõ táu-ẽ, pit-sĩ pàng tõ thâi--chiēⁿ; chiũ õi pìn-chiè kàu tshù-lãi chèng-nâng. [16] Nín-kâi-kng iā tie̍h chièⁿ-seⁿ chiè tõ nâng mīn-tsôiⁿ, sái nâng thóiⁿ-kìⁿ nín-kâi siẽn-hẽng chiũ kui iông-kuang tõ nín thiⁿ--chiēⁿ kâi Pẽ.

[17] Mài siẽⁿ-tsò uá lâi sĩ àiⁿ kói-tiāu lu̍t-huap kũa soiⁿ-tsai-nâng: uá lâi m̄-sĩ àiⁿ kói-tiāu, zûi-sĩ àiⁿ sêng-tshuân in. [18] Uá khak-si̍t kāng-nín tàⁿ, thiⁿ-tī būe kùe--khṳ̀, lu̍t-huap che̍k-tiám che̍k-ue̍h pit-tiāⁿ bô kùe--khṳ̀, chì-kàu che̍k-chhiet lóng-tsóng tsò-chiâⁿ. [19] Kù-tshṳ́ put-lũn tî-tiâng hùi-tiāu chí-tsùaⁿ-kâi lu̍t-kài chì-mûi-sòi--tang che̍k-kiãⁿ, iũ chièⁿ-seⁿ kà-nâng, tõ thien-kok pit chheng-tsò sĩ chì-mûi-sòi: nā-sĩ put-lũn tî-tiâng tsun-kiâⁿ chí-tsùaⁿ-kâi lu̍t-kài, kũa chiang chí-kâi lâi-kà-nâng, tõ thien-kok pit chheng-tsò tūa. [20] Uá kāng-nín tàⁿ, zû-jia̍k nín-kâi-ngĩ bõi kiêⁿ--kùe tha̍k-tsṳ-nâng kũa Huap-lĩ-sài nâng kâi ngĩ, nín tuàn-tuàn bô ji̍p thien-kok.

[21] Nín chêng-thiaⁿ-kìⁿ ũ hiáu-zũ kóu-nâng kâi ūe, sĩ tàⁿ, M̄-hó-suah, tãi-huâm kiâⁿ-suah--kâi lân-mién tiāⁿ-tsũe. [22] Nā-sĩ uá kāng-nín tàⁿ, Tãi-huâm bô-sṳ̄-kù náu-khì i-kâi hiaⁿ-tĩ kâi nâng, lân-mién tiāⁿ-tsũe; tãi-huâm tùi i-kâi hiaⁿ-tĩ tàⁿ, La̍h-ka, chí-kâi-nâng lân-mién kong-hũe tiāⁿ-ngí: tãi-huâm tàⁿ, Mô-lĩ, chí-kâi-nâng lân-mién tī-ge̍k kâi húe. [23] Kù-tshṳ́ zû-jia̍k lṳ́ tõ tûaⁿ--kò hièn lói-mue̍h, chiũ tõ-hṳ́-kò siẽⁿ-tshut lṳ́-kâi hiaⁿ-tĩ kāng-lṳ́ khiah-chiah, [24] chiũ tie̍h chhiáⁿ-pàng lṳ́-kâi lói-mue̍h tõ tûaⁿ-tsôiⁿ, tsò-lṳ́ khṳ̀, soiⁿ kāng lṳ́-kâi hiaⁿ-tĩ hûa-hó, jiên-áu chiàⁿ lâi-hièn lṳ́-kâi lói-mue̍h. [25] Uan-chhiû huân-sĩ tsò-pû tõ lōu--kò mé-mé tie̍h kāng-i hûa, khióng-ùi i kau lṳ́ tõ hêng-kuaⁿ, hêng-kuaⁿ kau lṳ́ tõ kìm-chí, lṳ́ chiũ siu tõ kam. [26] Uá khak-si̍t kāng-lṳ́ tàⁿ, Lṳ́ tsua̍h hâu-lî būe siêⁿ-hôiⁿ, tuàn-tuàn put-lêng hó-tshut hṳ́-kâi tī-hng.

[27,28] Nín chêng-thiaⁿ-kìⁿ ũ tàⁿ, M̄-hó kiâⁿ-îm: nā-sĩ uá kāng-nín tàⁿ, Huâm sĩ-mih-nâng thóiⁿ hũ-nńg chiũ tõng îm-sim, íⁿ-keng sĩ sim-lãi hiàng-i kiâⁿ-îm--liáu. [29] Zû-jia̍k lṳ́-kâi chiàⁿ-ma̍k sái lṳ́ hām-lo̍h tõ tsũe, chiũ tie̍h liú--tshut-lâi ka̍k-tiāu; lẽng-tsò peh-thói--tang sit-lo̍h che̍k-kiãⁿ, mài tshuân-sin ka̍k-lo̍h tī-ge̍k. [30] Zû-jia̍k lṳ́-kâi chiàⁿ-chhiú sái lṳ́ hām-lo̍h tõ tsũe, chiũ tie̍h tok-tñg lâi ka̍k-tiāu; lẽng-tsò peh-thói--tang sit-lo̍h che̍k-kiãⁿ, mài tshuân-sin lo̍h tī-ge̍k.

[31] Iũ ũ tàⁿ, Put-lũn sĩ-mih-nâng thut-tiāu i-kâi-chhi, chiũ tie̍h siá lî-tsṳ hôiⁿ i: [32] nā-sĩ uá kāng-nín tàⁿ, put-lũn sĩ-mih-nâng, m̄-sĩ ũi-tie̍h kan-chhêng kâi uân-kù chiũ thut-tiāu i-kâi-chhi, chiũ-sĩ sái i tsò îm-hũ: thut-tiāu tsṳ-ãu put-lũn sĩ-mih-nâng tshūa i, iā sĩ kiâⁿ-îm.

[33] Nín huân-tsài chêng thiaⁿ-kìⁿ ũ hiáu-zũ kóu-nâng kâi ūe sĩ tàⁿ, M̄-hó pũe-sit sīe-ieh, ũ só sī-ieh--kâi, tie̍h-tsò kàu-chiâⁿ lâi-hôiⁿ Tsú: [34] nā-sĩ uá kāng-nín tàⁿ, Che̍k-khài mài huat-sī; mài chí-thiⁿ lâi-huat-sī, in-ũi sĩ Siãng-tì kâi tsō-ūi; [35] mài chí-tī, in-ũi sĩ Siãng-tì kâi kha-tèng; mài chí Iâ-lũ-sat-léng, in-ũi sĩ chì-tsun Kun-uâng kâi kiaⁿ-siâⁿ. [37] Iā m̄-hó chí lṳ́-kâi-thâu lâi-huat-sī, in-ũi lṳ́ put-lêng sái che̍k-tiâu thâu-mô ho̍k tsò pe̍h ho̍k tsò ou. [37] Tãn-sĩ nín-kâi-ūe, sĩ tie̍h-tsò sĩ, hui tie̍h-tsò hui: ũ kùe chièⁿ-seⁿ chiũ-sĩ tshông-tõ ak khí.

[38] Nín chêng thiaⁿ-kìⁿ ũ tàⁿ, Ma̍k siêⁿ-hôiⁿ ma̍k, khí siêⁿ-hôiⁿ khí: [39] nā-sĩ uá kāng-nín tàⁿ, Mài tí-te̍k ak-nâng: ho̍k-sĩ ũ nâng piang lṳ́ iũ-pôiⁿ kâi kih-kau, tie̍h tsài u̍t-tńg hièⁿ-pôiⁿ hiàng i. [40] Ho̍k-sĩ ũ nâng àiⁿ kāng-lṳ́ sie-kò, àiⁿ-âⁿ lṳ́-kâi sin-tói-saⁿ, lṳ́-kâi gūa-ho̍k iā sûi i khie̍h. [41] Ho̍k-sĩ ũ nâng ngẽⁿ-lia̍h lṳ́ kiâⁿ che̍k-tsãm-lōu, tie̍h kāng-i tsò-pû kiâⁿ nõ-tsãm. [42] Ũ nâng kāng-lṳ́ thó, tie̍h ṳ́-pun i, ũ nâng àiⁿ kāng-lṳ́ chieh mài tsò-lṳ́ u̍t-tńg.

[43] Nín chêng thiaⁿ-kìⁿ ũ tàⁿ, Tie̍h ài-sieh lṳ́-kâi tshù-piⁿ, lóu-hṳ̃n lṳ́-âi chhiû-te̍k, [44] nā-sĩ uá kāng-nín tàⁿ, Tie̍h ài-sieh nín-kâi chhiû-te̍k: khún-to̍k nín kâi nâng, nín tie̍h ũi-tie̍h in khî-táu. [45] Chiũ sái nín tsò nín thiⁿ--chiēⁿ tsṳ Pẽ kâi kiáⁿ: uân-khî I sĩ sái I kâi ji̍t tshut--lâi chiè siẽn kũa put-siẽn kâi nâng, iā sĩ kàng-hõu pun ngĩ kũa put-ngĩ kâi nâng. [46] Nín iā-sĩ ài-sieh ài-nín kâi nâng, nín ũ sĩ-mih siéⁿ-sṳ̀, né? liên-kũa sùe-lī khá iā-m̄-sī chièⁿ-seⁿ kiâⁿ? [47] Nín jia̍k-sĩ tuaⁿ-tuaⁿ kèng-lói nín-kâi hiaⁿ-tĩ, ũ kiâⁿ sĩ-mih kùe-nâng kâi sṳ̄, né? Chì-kàu ĩ-pang-nâng khá iā-m̄-sĩ chièⁿ-seⁿ kiâⁿ? [48] Kù-tshṳ́ nín tie̍h sûn-tshuân, chhin-chhiẽⁿ nín-kâi Thien-pẽ sĩ sûn-tshuân che̍k-iēⁿ.

## 6

Tie̍h kṳ́n-sim mài tõ nâng mīn-tsôiⁿ tsò-tshut nín-kâi-ngī, àiⁿ pun nâng thóiⁿ--kìⁿ, zû-jia̍k sī chièⁿ-seⁿ chiũ bô-tit--tie̍h siéⁿ-sṳ̀ tõ nín thiˆ--chiēⁿ kâi Pẽ.

[2] Kù-tshṳ́ lṳ́ si-chì kâi sî-hāu, mài tshue-kak tõ lṳ́ thâu-tsôiⁿ chhin-chhiẽⁿ hṳ́-khí ké-hó kâi nâng tõ hũe-tn̂g kũa koi-hāng hièⁿ-seⁿ, àiⁿ-tit iông-kuang tõ nâng--kò, uá khak-si̍t kāng-nín tàⁿ, In íⁿ-keng tit--tie̍h in-kâi siéⁿ-sṳ̀--liáu. [3] Tãn-sĩ lṳ́ si-chì kâi sî-hāu tie̍h mài pun lṳ́-kâi tsó-chhiú tsai lṳ́-kâi iũ-chhiú só-ûi: [4] chièⁿ-seⁿ lṳ́-kâi si-chì chiũ ṳ́n-ba̍t--liáu: lṳ́ Pẽ kàm-tshat tõ ṳ́n-ba̍t, chiũ àiⁿ pò-siéⁿ lṳ́.

[5] Nín khî-táu kâi sî-hāu m̄-hó chhin-chhiẽⁿ hṳ́-khí ké-hó kâi nâng: in hàuⁿ khiã tõ hùaⁿ-kâi hũe-tn̂g kũa tsham-chhe lōu-thâu khî-táu, àiⁿ pun nâng thói--kìⁿ. Uá khak-si̍t kāng-nín tàⁿ, In íⁿ-keng tit--tie̍h in-kâi siéⁿ-sṳ̀--liáu. [6] Tãn-sĩ lṳ́ khî-táu kâi sî-hāu, tie̍h-ji̍p lṳ́-kâi lãi-koiⁿ, kueⁿ-mn̂g liáu, khiû lṳ́ tõ ṳ́n-ba̍t kâi Pẽ, lṳ́ Pẽ kàm-tshat tõ ṳ́n-ba̍t chiũ àiⁿ pò-siéⁿ lṳ́. [7] Nín tõ khî-táu tàⁿ-ūe mài tàⁿ-liáu tsài-têng, chhin-chhiẽⁿ ĩ-pang-nâng hièⁿ-seⁿ: in siẽⁿ-tsò sĩ tàⁿ ke-ke-kù chiàⁿ õi-tit thiaⁿ-kàu. [8] Nín mài-o̍h in: in-ũi nín būe-chêng-khiû I, nín só-ēng--tie̍h kâi, nín-kâi Pẽ íⁿ-keng soiⁿ tsai. [9] Kù-tshṳ́ nín tie̍h àn-chièⁿ-seⁿ khî-táu: Uń-kâi Pẽ tõ thiⁿ, Nguãn lṳ́-kâi-miâⁿ siàⁿ. [10] Lṳ́-kâi-kok kàu--lâi. Lṳ́-kâi chí-ì tit-sêng tõ tī chhin-chhiẽⁿ tõ thiⁿ. [11] Uń-kâi ji̍t-chia̍h kim-ji̍t sṳ̀-pun ún. [12] Sià-mién ún-kâi hũ-khiàm, chhin-chhiẽⁿ ún ũ sià-mién hũ-khiàm ún kâi nâng. [13] Mài sái ún siũ-chhì, kiù ún thut-lī ak. [14] Nín jia̍k-sĩ sià-mién nâng kâi kùe, nín-kâi Thien-pẽ iā àiⁿ sià-mién nín. [15] Nín jia̍k-iā m̃ sià-mién nâng kâi kùe, nín-kâi Pẽ iā m̃ sià-mién nín-kâi-kùe.

[16] Nín kìm-chia̍h kâi sî-hāu mài chhin-chhiẽⁿ hṳ́-khí ké-hó kâi nâng tsò huân-ló kâi iông: in tsuan-pièn in-kâi mīn-sek, àiⁿ pun nâng thóiⁿ-kìⁿ in sĩ kìm-chia̍h. Uá khak-si̍t kāng-nín tàⁿ, In íⁿ-keng tit--tie̍h in-kâi siéⁿ-sṳ̀--liáu. [17] Tãn-sĩ lṳ́ kìm-chia̍h kâi sî-hāu, tie̍h buah lṳ́-kâi-thâu sói lṳ́-kâi-mīn; [18] mài pun nâng thóiⁿ--kìⁿ lṳ́ sĩ kìm-chia̍h, zûi-sĩ khṳt lṳ́ tõ ṳ́n-ba̍t kâi Pẽ thóiⁿ: lṳ́-kâi Pẽ kàm-tshat tõ ṳ́n-ba̍t, chiũ pò-siéⁿ lṳ́.

[19] Nín mài chek-tshâi tõ tī--chiēⁿ, ũ thâng kũa san lâi hùi-hāi, iā ũ tsha̍t liú-khang lâi thau-khie̍h. [20] Nín tie̍h chek-tshâi tõ thiⁿ, thâng kũa san bô hùi-hāi: tsha̍t iā bô liú-khang lâi thau-khie̍h: [21] in-ũi lṳ́-kâi-tshâi só-tõ lṳ́-kâi-sim iā tõ--hṳ́-kò. [22] Chèk-sin kâi teng chiũ-sĩ ma̍k: kù-tshṳ́ lṳ́-kâi-ma̍k jia̍k-sĩ liãng, chiũ múaⁿ-sin tshuân-kng. [23] Lṳ́-kâi-ma̍k jia̍k-iā-sĩ m̄-hó, chiũ múaⁿ-sin tshuân-àm. Lṳ́ hṳ́-tói kâi kng jia̍k-iā-sĩ àm, hṳ́-kâi-àm ũ jie̍h-tūa, né! [24] Bô-nâng õi ho̍k-sṳ̃ nõ-kâi-tsú: in-ũi ho̍k-sĩ lóu chí--kâi, sieh hṳ́--kâi; ho̍k-sĩ ji̍p-sim hṳ́--kâi, thóiⁿ-khin chí--kâi. Nín iā put-lêng ho̍k-sṳ̃ Siãng-tì kiam-kũa ho̍k-sṳ̃ hùe-tshâi. [25] Kù-tshṳ́ uá kāng-nín tàⁿ, Mài khùa-lṳ̃ nín-kâi sèⁿ-miāⁿ tsò-nî tit-chia̍h, tsò-nî tit-ím; kũa nín-kâi sin-thói tsò-nî tit-chhēng. Sèⁿ-miāⁿ khá-m̄-sĩ tõng-tãi--kùe niêⁿ-chia̍h, sin-thói khá-m̄-sĩ tõng-tãi--kùe sin-chhēng?

[26] Thóiⁿ chiá thiⁿ--tang kâi pue-chiáu, i bô iā-lo̍h, bô kuah-khí, bô siu ji̍p tshng, nín-kâi Thien-pẽ siãng-chhiáⁿ iáng-chhī i. Nín khá-m̄-sĩ tūa-ē kùi-tõng--kùe pue-chiáu? [27] Nín--tang tî-tiâng õi chiang khùa-lṳ̃ lâi sái i-kâi sin-thói kûiⁿ ke che̍k-chhieh? [28] Nín iā hô-ēng ũi-tie̍h sin-chhēng khùa-lṳ̃, né? Lâi-siẽⁿ khuàng-iá kâi peh-ha̍h-hue, i tsò-nî seⁿ-chiáng; bô-lâu-la̍t, iā bô-pháng-cheh: [29] uá iũ kāng-nín tàⁿ, Liên-kũa Só-lô-mn̂g ke̍k iông-hûa kâi sî-hāu, i-kâi i-ho̍k pí-m̄-kàu chí-kâi-hue che̍k-ki. [30] Iá-tsháu kim-ji̍t tõ--kò mùa-tsá ka̍k tõ lôu, Siãng-tì huân kāng-i tsuang-sek kàu chièⁿ-seⁿ, hô-khuàng sī nín, sié-sìn kâi nâng, a! [31] Kù-tshṳ́ nín mài khùa-lṳ̃--tàⁿ, Aìⁿ-chia̍h tî-kâi? [32] àiⁿ-ím tî-kâi? àiⁿ-chhēng tî-kâi?  In-ũi chí chiàⁿ-kâi-mue̍h sĩ ĩ-pang-nâng só-khiû; nín-kâi Thien-pẽ tsai nín ēng--tie̍h chí chiàⁿ-kâi-mue̍h. [33] Tãn-sĩ nín tie̍h siãng-soiⁿ khiû Siãng-tì kâi kok kũa I kâi ngĩ, chí chiàⁿ-kâi-mue̍h chiũ lóng-tsóng kia-pun nín. [34] Kù-tshṳ́ mài ũi-tie̍h mêng-ji̍t khùa-lṳ̃; mêng-ji̍t kâi khùa-lṳ̃, thãi mêng-ji̍t khṳ̀ khùa-lṳ̃. Che̍k-ji̍t tng che̍k-ji̍t kâi kan-khóu chiũ lã.

## 7

Nín mài ngí-nâng, chiũ mín pĩ-ngí. [2] In-ũi nín ngí-nâng sĩ tsò-nî ngí, nín pĩ-ngí iā sĩ chièⁿ-seⁿ: nín sĩ tsò-nî niêⁿ pun nâng chiũ àiⁿ hièⁿ-seⁿ niêⁿ pun nín. [3] Lṳ́ tsò-nî thóiⁿ-kìⁿ lṳ́ hiaⁿ-tĩ ma̍k--tang ũ tsháu-khòu, kèng m̄-siẽⁿ ka-kī ma̍k--tang ũ êⁿ, né? [4] Aìⁿ tsò-nî tùi lṳ́-kâi hiaⁿ-tĩ tàⁿ, Lṳ́ ma̍k--tang kâi tsháu-khòu thãi uá lâi kāng-lṳ́ khṳ́-tiāu; ka-kī ma̍k--tang kèng-jiên ũ êⁿ, né? [5] Ké-hó a, soiⁿ tie̍h khṳ́-tiāu lṳ́ ka-kī ma̍k--tang kâi êⁿ, chiàⁿ õi thóiⁿ-mêng lâi khṳ́-tiāu lṳ́-kâi hiaⁿ-tĩ ma̍k--tang kâi tsháu-khòu.

[6] Mài chiang siàⁿ kâi mue̍h pun káu, iā mài chiang nín-kâi chin-tsu ka̍k tõ tṳ mīn-tsôiⁿ, khióng-ùi lūn-ta̍h tõ kha-ẽ, iáu chiũ hui-tńg lâi kã-phùa-tshùi nín.

[7] Tie̍h-ũ khiû chiũ pun nín; tshūe chiũ tit--tie̍h, phah-mn̂g chiũ kāng-nín khui: [8] in-ũi tãi-huâm khiû kâi nâng chiũ siũ--kàu; tshūe kâi nâng chiũ tit--tie̍h: phah-mn̂g kâi nâng chiũ kāng-i khui. [9] Nín--tang ũ sĩ-mih-nâng, i-kâi-kiáⁿ kāng-i thó-piáⁿ, khá-ũ khie̍h-tsò chie̍h pun i; ho̍k-sĩ thó-hŵ, khá-ũ khie̍h-tsò tsûa pun i, né? [10,11] Nín sui--sĩ ak, huân tsai chiang hó-mue̍h sṳ̀-pun nín-kâi kiáⁿ-jî, hô-khuàng sĩ nín thiⁿ--chiēⁿ kâi Pẽ khá-m̃ chiang hó-mue̍h sṳ̀-pun khiû I kâi nâng, né? [12] Nín huâm àiⁿ nâng khuán-thãi nín tî-kâi-sṳ̄, nín iā tie̍h chièⁿ-seⁿ khuán-thãi nâng: chí-kâi sĩ lu̍t-huap kũa chèng-soiⁿ-tsai.

[13] Tie̍h tùi hṳ́-kâi oi̍h-mn̂g chìn-ji̍p: uân-khî ín-nâng kàu mi̍t-buâng--kâi hṳ́-kâi-mn̂g sĩ khuah, hṳ́-kâi-lōu sĩ khùaⁿ, tùi hṳ́-kò ji̍p kâi nâng sĩ tsōi. [14] Iń-nâng kàu seⁿ-ua̍h--kâi chí-kâi-mn̂g sĩ oi̍h, chí-kâi-lōu sĩ pek, tshūe--tie̍h kâi nâng sĩ chié.

[15] Kṳ́n-huâng hṳ́-khí ké kâi soiⁿ-tsai, in chhēng-tsò iêⁿ-phûe lâi tõ nín-kò, sim-lãi sĩ tshâng-hāi kâi tshâi-lâng. [16] Hó tshông-tõ in-kâi kit-kúeⁿ lâi-jīn--tshut in. Keng-keke chhiũ-tói khá tiah--tshut ũ phû-thô--né, ho̍k-sĩ chi̍t-lî tsâng-lãi khá tiah--tshut ũ bô-hue-kúeⁿ, né? [17] Chièⁿ-seⁿ thóiⁿ-khí-lâi tãi-huâm hó kâi chhiū chiũ seⁿ múi-kúeⁿ, àu kâi chhiū chiũ seⁿ ak-kúeⁿ. [18] Hó kâi chhiū put-lêng seⁿ ak-kúeⁿ, àu kâi chhiū iā put-lêng seⁿ múi-kúeⁿ. [19] Huâm sĩ-mih-chhiū bô-seⁿ múi-kúeⁿ--kâi, chiũ tsám-tiāu sek-lo̍h húe. [20] Kù-tshṳ́ hó tshông-tõ in-kâi kit-kúeⁿ lâi jīn--tshut in.

[21] Tãi-huâm tùi-uá tàⁿ, Tsú a, Tsú a, būe-pit kak-kak chiang-lâi ji̍p thien-kok; zûi-sĩ tsun-kiâⁿ uá thiⁿ--chiēⁿ kâi Pẽ kâi chí-ì--kâi, chiũ tit-ji̍p. [22] Tng-hṳ́-ji̍t ke-ke-nâng àiⁿ tùi-uá tàⁿ, Tsú a, Tsú a, ún khá-m̄-sĩ ũ thoh lṳ́-kâi-miâⁿ kiâⁿ ke-ke ĩ-lêng? [23] Iáu uá chiũ àiⁿ ti̍t-ti̍t kāng-in tàⁿ, Uá tsṳ̃-liáu m̄-pat nín: nín sĩ tsò put-huap kâi nâng, tie̍h lī-khui uá khṳ̀.

[24] Kù-tshṳ́ huâm sĩ-mih-nâng thiaⁿ-kìⁿ uá chí-kâi-ūe chiũ khṳ̀-kiâⁿ chí-kâi, phì-zû tsò ũ-tì-hũi kâi nâng, khí i-kâi-tshù tõ chie̍h-pûaⁿ--chiēⁿ: [25] hõu lo̍h, lâu lâi, huang tshue, tsuãng hṳ́-kâi-tshù, tshù huân bõi-tó: in-ũi tī-ki sĩ pàng tõ chie̍h-pûaⁿ--chiēⁿ. [26] Huâm sĩ-mih-nâng thiaⁿ-kìⁿ uá chí-kâi-ūe bô khṳ̀-kiâⁿ chí-kâi, phì-zû tsò ngô-ngà kâi nâng, khí i-kâi-tshù tõ-sua--chiēⁿ, [27] hõu lo̍h, lâu lâi, huang tshue, tsuãng hṳ́-kâi-tshù, tshù chiũ tó: i-kâi tó iũ sĩ tūa-ē. [28] Iâ-sou tàⁿ chí chiàⁿ-kâi-ūe liáu chèng-nâng khî-ĩ I kâi kà-hùe: [29] uân-khî Iâ-sou kà-hùe in, sĩ àn ũ-khuân-pèⁿ kâi nâng hièⁿ-seⁿ, kāng in-kâi tha̍k-tsṳ-nâng m̄-tâng.

## 8

Iâ-sou tshông sua^-téng lo|h--lâi, ũ tsōi-tsōi nâng chiâ^-khûn chiâ^-khûn tùe I.

[2] Chiũ ũ che|k-kâi thái-ko kâi nâng kw̃n-tsôi^ lâi kũi-pài I, chiũ tà^, Tsú, lẃ jia|k-sĩ khéng, lẃ õi-sái uá chheng-kiet. [3] Iâ-sou chiũ tshun-chhiú àn tõ i, tà^, Uá khéng, lẃ hó chheng-kiet. I-kâi thái-ko sûi-chiet chiũ chheng-kiet. [4] Iâ-sou kāng-i tà^, Kẃn-sín mài kāng-nâng tà^, tãn-sĩ tie|h-khẁ pun chì-si thói^ lẃ-kâi-sin, iā tie|h-hièn Mô-si só-mẽng kâi lói-mue|h, tsò-chèng-kw̃ pun chèng-nâng thói^.

[5] Iâ-sou ji|p Ka-pek-lông kâi sî-hāu, ũ che|k-kâi pá-tsáng chiũ-kw̃n I, khiû I, tà^, [6] Tsú, uá-kâi-po|k tó tõ tshù-lãi nńg-huang, siãng kan-khóu. [7] Iâ-sou kāng-i tà^, Uá lâi-khẁ ui i. [8] Pá-tsáng chiũ ìn--tà^, Tsú, lẃ kàu uá-kâi tshù-lãi uá tng-m̄-khí; lẃ tua^-tua^ tà^ che|k-kù-ūe, uá-kâi-po|k chiũ tshuân-zú. [9] In-ũi uá sĩ pa|t-nâng só-kuán kâi nâng, iā ũ pia^ sĩ so|k uá só-kuán: chí--kâi uá mẽng--tà^, Khẁ, i chiũ-khẁ; hẃ--kâi uá mẽng--tà^, Lâi, i chiũ-lâi; mẽng uá-kâi-po|k, tà^, Tsò chí-kâi-sw̄, i chiũ tsò chí-kâi-sw̄. [10] Iâ-sou thia^-kì^ chí-kâi, chiũ khî-ĩ, tùi sûi-kiâ^ kâi nâng tà^, Uá khak-sit kāng-nín tà^, uá tõ Í^-sek-lie|t nâng--tang, būe-pat thói^-kì^ sìn ũ chiè^-tūa. [11] Uá iũ kāng-nín tà^, pit-tiā^ ũ ke-ke nâng tshông-tang tsông-sai ài^-lâi kāng A-pek-la|h-hán, Í^-sat, Iá-kok, tsò-pû tsõ tõ thien-kok: [12] nā-sĩ thien-kok kâi tsẃ-mîn pit-tiā^ to|k-tshut tõ gūa-pôi^ kâi ou-àm; tõ-hẃ-kò ũ ai-khàu iā ũ kã gê. [13] Iâ-sou chiũ tùi pá-tsáng tà^, Lẃ tsò-lẃ khẁ, chiè lẃ-kâi-sìn chiũ tit--tie|h. I-kâi-po|k tùi hẃ-che|k-sî chiũ tshuân-zú.

[14] Kàu Iâ-sou ji|p tõ Pí-tit kâi ke-lāi, chiũ thói^-kì^ Pí-tit kâi nga|k-bó ũ jie|t-pē^ tó-lo|h tõ-u|t. [15] Iâ-sou chiũ àn i-kâi-chhiú, i-kâi jie|t-pē^ chiũ lī-khui i; chí-kâi hũ-jîn tsáu-khí--lâi chiũ ho|k-sw̃ I.

[16] Kàu jit ài^-lo|h kâi sî-hāu, ũ nâng tùa tsōi-tsōi huãm--tie|h kúi kâi nâng, lâi-chiũ I. Iâ-sou tà^ che|k-kù-ūe chiũ to|k-tshut hẃ-kâi siâ-sîn, siãng-chhiá^ ui-hó che|k-chhiet tì-pē^ kâi nâng: [17] sái soi^-tsai Í^-sài-a kâi ūe èng-ngiām, i-kâi-ūe sĩ tà^,

> I sêng-siũ nán-kâi nńg-jia|k,
>
> Ta^-tng nán-kâi pē^-thià^.

[18] Iâ-sou thói^-kì^ tsōi-tsōi nâng kàu-khûn lâi-ûi I, chiũ hàm--tà^ ài^ tōu-kùe hiè^-pôi^. [19] Ũ che|k-kâi tha|k-tsw-nâng chiũ-kw̃n Iâ-sou, tùi I tà^, Sin-se^, lẃ put-lũn khẁ tî-kò uá ài^-tùe lẃ khẁ. [20] Iâ-sou chiũ kāng-i tà^, Hôu-lâi ũ khang, thi^--tang kâi pue-chiáu ũ tàu: to|k-to|k Jîn-tsẃ bô hó chím-thâu kâi tī-ūi. [21] Mn̂g-thû--tang iũ ũ pa|t-nâng tùi I tà^, Tsú a, iông uá soi^ khẁ-tsǹg uá-pẽ. [22] Iâ-sou kāng-i tà^, Tie|h-tùe uá; thẽng sí-nâng khẁ-tsǹg in ka-kī kâi sí-nâng.

[23] Iâ-sou chiẽ^-tsûn--liáu, I tsùa^-kâi mn̂g-thû kwn-tùe I. [24] Put-kak hái-mīn khí tūa huang-éng, chì-kàu éng chia^-iap--tie|h tsûn: nā-sĩ Iâ-sou tõ-u|t. [25] Mn̂g-thû bûa--khẁ hàm I chhé^, tà^, Tsú a, lâi-kiù; mit-buâng, uā! [26] Iâ-sou chiũ kāng-in tà^, Sié-sìn kâi nâng, nín tsò-nî kia^-kũ? iáu, chiũ khí--lâi tuah huang kah hái: chiũ tūa-ē phêng-chẽ^. [27] Hẃ-hià^-nâng khî-ĩ, chiũ tà^, Chí-kâi sĩ sĩ-mih-téng nâng, liên huang kũa hái iā thia^-sũn I?

[28] Iâ-sou kùe kàu hiè^-pôi^ kàu Kek-kek-sa nâng kâi tī-hng, ũ huãm--tie|h kúi nõ-kâi-nâng, tshông-tõ phûn-mõ^--kò tshut--lâi tú-ngõ--tie|h I, sĩm sĩ hiong-mé, tì-sái bô nâng ká^ tùi hẃ-tiâu-lōu keng-kùe. [29] U-hàm, tà^, Siãng-tì kâi Kiá^ a, ún kāng-lẃ ũ sĩ-mih kan-sia|p? sî-hāu būe kàu lẃ sĩ soi^ lâi chí-kò khóu ún, hé^? [30] Tõ hẃ hñg-hñg--kò ũ che|k-khûn-tw tsōi-tsōi-chiah tõ-chia|h. [31] Kúi chiũ khiû I, tà^, Lẃ jia|k-sĩ to|k ún tshut, chiũ sái ún khẁ ji|p tw-khûn. [32] Iâ-sou kāng-in tà^, Nín khẁ. Kúi chiũ tshut--lâi, ji|p--khẁ tõ tw, tsn̂g-khûn tu|t-jiên chiũ sià--lo|h kiã-po, thiàu hái, sí tõ tsúi. [33] Chié^-tw kâi nâng chiũ phun-tsáu khẁ ji|p-siâ^, chiang chí kak-sw̄ kũa huãm-tie|h-kúi kâi nâng só-ngõ kâi sw̄-kù, o|h khwt nâng thia^. [34] Iáu pìn-siâ^ kâi nâng tshut--lâi kì^ Iâ-sou: che|k-ē kì^-tie|h I, chiũ khiû I lī-khui in-kâi tī-kài.

## 9

Iâ-sou chiẽ^-tsûn, kùe-hái kàu I ka-kī kâi siâ^. [2] Ũ nâng tùa che|k-kâi nńg-huang, u|t tõ mîn-í^, lâi chiũ Iâ-sou, Iâ-sou thói^-tshut in ũ-sìn, chiũ tùi hẃ-kâi nńg-huang kâi nâng tà^, A-nôu a, lẃ pàng-sim, lẃ-kâi tsũe-kùe sià-mién--liáu. [3] Tha|k-tsw-nâng--tang ũ nâng sim-lãi siẽ^--tà^, Chí-kâi-nâng sĩ chhiàm-buáng. [4] Iâ-sou tsai in-kâi sim-ì, chiũ tà^, Nín tsò-nî sim-lãi huâi-khǹg ak-liãm? [5] Ho|k-sĩ tà^, Lẃ-kâi-tsũe sià, ho|k-sĩ tà^, Khí--lâi kiâ^, tî-che|k-kiã^ kōi, né? [6] Ta^ ài^-sái nín tsai Jîn-tsẃ tõ tī--chiē^ ũ khuân lâi sià-tsũe, chiũ tùi hẃ-kâi nńg-huang--kâi hàm--tà^, Khí--lâi, khiâ lẃ-kâi mîn-í^ tńg-khẁ lẃ-tshù. [7] I chiũ peh-khí-lâi tńg--khẁ i-kâi-tshù. [8] Hẃ-chèng-nâng thói^-tie|h chiũ kia^-kũ, kui iông-kuang tõ Sĩang-tì, in-ũi Siãng-tì ũ chiang chiè^-se^ kâi khuân lâi sẁ-pun nâng.

[9] Iâ-sou tshông hẃ-kò keng-kùe, thói^-kì^ che|k-kâi-nâng, miâ^ kiè-tsò Má-thài, tsõ tõ hiàng-kuan; chiũ kāng-i tà^, Tùe-tshông uà. I chiũ khí--lâi tùe-tshông Iâ-sou. [10] Iâ-sou tõ tshù-lãi tsõ-sia|h, ũ ke-ke sùe-lī kũa tsũe-jîn kàu--lâi kāng Iâ-sou kũa I kâi mn̂g-thû tsò-pû tsõ. [11] Huap-lĩ-sài nâng thói^-kì^ chiũ tùi Iâ-sou kâi mn̂g-thû tà^, Nín-kâi Sin-se^ tsò-nî kāng sùe-lī kũa tsũe-jîn tâng-chia|h, né? [12] Iâ-sou che|k-thia^-kì^ chiũ tà^, Khin-kiā^ kâi nang mín-ēng--tie|h ui-seng, zûi-sĩ tì-pē^ kâi nâng chià^ ēng--tie|h. [13] Tãn-sĩ nín tie|h-khẁ-siẽ^, chí-kâi-ūe, Uá ài^ liên-mién, m̄-sĩ ài^ chì-sw̃, sĩ sĩ-mih ì-sẁ. Uân-khî uá lâi m̄-sĩ ài^-chie ngĩ-jîn, zûi-sĩ ài^-chie tsũe-jîn.

[14] Tng-sî Iak-hân kâi mn̂g-thû chiũ-kw̃n Iâ-sou, chiũ tà^, Uń kũa Huap-lĩ-sài nâng lú-lú kìm-chia|h, to|k-to|k lẃ-kâi mn̂g-thû bô kìm-chia|h, sĩ tsò-nî? [15] Iâ-sou chiũ kāng-in tà^, Sin-nn̂g huân-liáu tõ--kò, hō-hí kâi nâng khá-ũ ai-khàu, né? zûi-sĩ sin-nn̂g pĩ keh-khui--khẁ kâi ji|t-khî chiang-kàu, hẃ-sî in chià^ kìm-chia|h. [16] Tshuân-bô-nâng ēng sin-pòu lâi-póu kū-sa^; in-ũi só-póu--kâi li|h-tiāu chí-kâi-sa^, li|h--khẁ zú-kèng-tūa. [17] Iā tshuân-bô-nâng tshō sin-chiú tõ kū phûe-tō: jia|k-sĩ ũ, tō chiũ li|h, chiú chiũ lāu, hẃ-kâi-tō iā sĩ hùi-tiāu: zûi-sĩ sin-chiú tshō tõ sin phûe-tō, chiũ nõ-kiã^ lóng-tsóng pó-tshûan.

[18] Iâ-sou chià^ tõ-tà^ chí-kâi-ūe, ũ che|k-kâi-kua^ bûa--lâi pài I, chiũ tà^, Uá-kâi nńg-tsẃ siè-siè sí--khẁ: tãn-sĩ lẃ lâi chhiú àn tõ-i, i chiũ õi-ua|h. [19] Iâ-sou chiũ khí-sin tùe i khẁ, kũa I kâi mn̂g-thû iā ũ tsò-pû khẁ.

[20] Ũ che|k-kâi hũ-jîn tì hueh-lāu-pē^ tsa|p-jī nî^ kú, kwn-tùe tõ Iâ-sou pùe-ãu, mông I kâi sa^-kw: [21] uân-khî i siẽ^--tà^, Uá jia|k-sĩ tua^ mông--tie|h I kâi sa^, chiũ pit-tiā^ tit-kiù. [22] Iâ-sou u|t-tńg-thâu thói^-kì^ i, chiũ tà^, Nńg-tsẃ a, lẃ pàng-sim; lẃ-kâi-sìn kiù lẃ liáu. Hũ-jîn tshông hẃ-sî chiũ kiù-hó.

[23] Iâ-sou ji|p kàu hẃ-kâi-kua^ kâi ke-lãi, chiũ thói^-kì^ tshue-te|k kâi nâng, [24] kũa chèng-nâng kā-kā-zŵ, chiũ hàm--tà^, Nín thò--khẁ: chí-kâi nńg-tsẃ m̄-sĩ sí, sĩ tõ-u|t. [25] Chèng-nâng chiũ háu-chhiè I. Sái chèng-nâng tshut--khẁ ãu, Iâ-sou ji|p--khẁ, khan nńg-tsẃ kâi chhiú; nńg-tsẃ chiũ tsáu-khí. [26] Chí-kâi-sw̄ kâi miâ^-sia^ pìn-iâng kàu hẃ múa^-tī-hng.

[27] Iâ-sou tshông hẃ-kò keng-kùe, ũ nõ-kâi chhe^-mê^-nâng tùe I, u-sia^ hàm--tà^, Tã-phek kâi ãu-ĩ a, liên-mién ún. [28] Iâ-sou ji|p tshù-lãi--liáu, hẃ-nõ-kâi chhe^-mê^-nâng chiũ-kw̃n I: Iâ-sou tùi-in-tà^, Nín sìn uá õi-tsò chí-kâi-sw̄, mé? chiũ tùi I tà^, Tsú a, sìn a. [29] Iâ-sou chhiú àn in-kâi-ma|k, chiũ tà^, Chiè nín-kâi-sìn kāng-nín tsò-chiâ^. [30] In-kâi ma|k-chiu chiũ khui. [30] Iâ-sou ngiâm-ngiâm kàu-kài in, tà^, Sié-sim mài pun nâng tsai chí-kâi-sw̄. [31] Tãn-sĩ nõ-nâng tshut--khẁ pùa-iâng I kâi miâ^ pìn hẃ-kâi tī-hng.

[32] In lím-lím chià^ kiâ^--tshut-khẁ, chiũ ũ nâng tùa che|k-kâi huãm-kúi kâi é-nâng lâi kì^ Iâ-sou. [33] Kúi che|k-to|k-tshut, é-nâng chiũ tà^-ūe: chèng-nâng chiũ khî-ĩ, tà^, Tõ Í^-sek-lie|t kò tshông-būe-pat thói^-kì^ ũ chiè^-se^. [34] Zûi-to|k Huap-lĩ-sài nâng tà^, I sī chiã kúi-uâng lâi to|k-kúi.

[35] Iâ-sou pìn-kiâ^ kak hie^-ip, tõ in-kâi hũe-tn̂g kà-hùe, iũ thuân thien-kok kâi hok-im, kũa ui kak-iē^ kâi pē^-chèng kũa kak-iē^ kâi nńg-jia|k. [36] Thói^-kì^ in khûn-chèng-nâng, chiũ kám-tõng liên-mién kâi sim, in-ũi in khùn-khóu lî-sùa^, chhin-chhiẽ^ bô chié^-mo|k kâi iê^ hiè^-se^. [37] Chiũ tùi I kâi mn̂g-thû tà^, Kè-sek sit-tsãi sĩ tsōi, kang-jîn chié. [38] Kù-tshẃ nín tie|h-khiû siu-tang kâi tsú sái kang-jîn tshut--lâi siu I kâi kè-sek. 

## 10



# Má-khó Hok-im-tsṳ.

## 1

Siãng-tì kâi Kiá^, Iâ-sou Ki-tok, I hok-im kâi khí-tsho [2] Chiè soi^-tsai Í^-sài-a só kì-tsài,

> Uá sái uá-kâi sài-chiá tõ lẃ mīn-tsôi^,
>
> Lâi w̃-pĩ lẃ-kâi-lōu;
>
> [3] Khuàng-iá--kò ũ nâng-sia^ u-hàm tà^,
>
> Tie|h siu Tsú kâi tãu-lōu,
>
> Phah-tit I kâi lōu-kè^;

[4] Iak-hân lâi, tõ khuàng-iá si-sói iũ thuân hùe-sim kâi sói-lói, sái tsũe tit-sià. [5] Iû-thài tshuân-tī, kũa Iâ-lũ-sat-léng kâi chèng-nâng, lóng-tsóng tshut--khẁ chiũ i; jīn ka-kī kâi tsũe, tõ Iak-hân kâi chhiú--thâu siũ-sói tõ Iak-tãn hô.

[6] Iak-hân sĩ chhēng lo|h-tho|h mô, ēng phûe-tùa hâ-ie, chia|h huâng-thâng kũa iá-bi|t. [7] I thuân tà^, Ũ che|k-kâi tõ uá-āu--kò lâi, lêng-la|t tūa--kùe uá, uá khut-sin lâi kāng I kói ôi-tùa sĩ m̄-kham. [8] Uá chêng chiang-tsúi kāng nín si-sói; nā-sĩ I ài^ chiang Sià^-sîn kāng-nín si-sói.

[9] Tõ hẃ sù-jit--kan, tú-ngõ Iâ-sou tshông-tõ Ka-lĩ-lĩ kâi Ná-sat-le|k lâi, tõ Iak-hân kâi chhiú--thâu siũ-sói tõ Iak-tãn hô. [10] Sûi-chiet tshông-tsúi khí--lâi, chiũ thói^-kì^ thi^ phùa-khui, kũa Sià^-sîn chhin-chhiẽ^ hún-chiáu kàng-lo|h tõ I sin-chiē^: [11] iũ ũ sia^ tshông-tõ thi^ tshut, Lẃ sĩ uá-kâi Aì-tsẃ, uá ũi-lẃ hí-zua|t.

[12] Sià^-sîn sûi-chiet kúa^ I tshut--khẁ khuàng-iá. [13] I tõ khuàng-iá sì-tsa|p-ji|t siũ Sat-tãn kâi iú-ho|k; kāng iá-siù tsò-pû; chèng thien-sài ho|k-sw̃ I.

[14] Iak-hân siu-kìm tsw-ãu, Iâ-sou lâi tõ Ka-lĩ-lĩ, thuân Siãng-tì kâi hok-im, chiũ tà^, [15] Ji|t-khî múa^--liáu, Siãng-tì kok kw̃n--liáu: nín tie|h hùe-sim, iũ sìn hok-im.

[16] Tùi Ka-lĩ-lĩ hái-kî^ keng-kùe, thói^-kì^ Si-mn̂g, kũa Si-mn̂g kâi hia^-tĩ An-tit-lie|t, pha-mãng tõ hái: in-ũi in sĩ lia|h-hŵ kâi nâng. Iâ-sou chiũ tùi-in tà^, Nín lâi-tùe tõ uá-ãu, uá chiũ sái nín tsò tit-nâng kâi nâng, zû tit-hŵ che|k-iē^. [18] In sûi-chiet chiũ siá-khui hià^-kâi-mãng, lâi tshông Iâ-sou.

[19] Iâ-sou kiâ^ chìn-tsôi^ se-su, iũ thói^-kì^ Si-pí-thài kâi kiá^ Iá-kok, kũa i-kâi hia^-tĩ Iak-hân, in iā sĩ tõ tsûn--kò tõ póu-mãng. [20] Iâ-sou sûi-chiet chiũ kiè in: in chiũ siá-khui in-kâi-pẽ Si-pí-thài kāng iông-kang kâi nâng tsò-pû tõ-tsûn, khẁ tùe tõ Iâ-sou ãu.

[21] In sù-nâng ji|p Ka-pek-lông; Iâ-sou sûi-chiet tõ an-sek-ji|t ji|p hũe-tn̂g chiũ kà-hùe. [22] Chèng-nâng thia^ I kâi kà-hùe chiũ khî-ĩ: in-ũi Iâ-sou kà-hùe in sĩ chhin-chhiẽ^ ũ-khuân, m̄ chhin-chhiẽ^ hià^-kâi tha|k-tsw-nâng.

[23] Tõ in-kâi hũe-tn̂g sûi-chiet ũ kâi nâng, ũ siâ-sîn tshâng tõ i-sin; [24] i hàm--tà^, Ná-sat-le|k kâi Iâ-sou, ún kāng-lẃ sĩ-mih kan-sia|p? lẃ sĩ lâi tu-mit ún, mé? uá tsai lẃ sĩ tî-tiâng, sĩ Siãng-tì kâi Sià^-chiá. [25] Iâ-sou cheh i, tà^, Lẃ tiām-tiām, tie|h lī-khui i tshut--lâi. [26] Hẃ-kâi siâ-sîn sái hẃ-kâi-nâng thiu-thek, iáu tūa-sia^ háu-hàm, chiũ lī-khui i tshut--lâi.

[27] Chèng-nâng hāi-ĩ, tì-kàu jī-ke mn̄g--tà^, Kâi sĩ tsò-nî? sĩ sin-kà--liáu! I ēng-khuân mẽng siâ-sîn, siâ-sîn iā thia^-tshông I. [26] Iâ-sou kâi miâ^-sia^ sûi-chiet thuân-pùa pìn Ka-lĩ-lĩ sì-hng.

[29] Kàu tshut hũe-tn̂g liáu, chiũ sûi-chiet kũa Iá-kok Iak-hân, ji|p Si-mn̂g kũa An-tit-lie|t kâi tshù-lãi. [30] Si-mn̂g kâi tiẽ^-ḿ ũ sie-jie|t-pē^ tõ-u|t; sûi-chiet ũ nâng lâi pò-tsai Iâ-sou: [31] Iâ-sou chiũ bûa--khẁ lĩm i-kâi-chhiú, khan i khí--lâi; sie-jie|t chiũ thò, hũ-jîn chiũ ho|k-sw̃ in.

[32] Kàu mê-hng, ji|t lo|h kâi sî-hāu, ũ tùa tì-pē^ kâi nâng, kũa pun kúi só-tùe kâi nâng, lóng-tsóng lâi chiũ Iâ-sou. [33,34] Pìn-siâ^ lóng-tsóng tsũ-chi|p tõ mn̂g-tsôi^. Iâ-sou ui-hó ke-ke pē^-nâng sĩ tì kak-iē^-pē^ kâi, iũ to|k-tshut tsōi-tsōi kúi; m̄ tsún hẃ-kâi-kúi tà^-ūe, in-ũi kúi pat I.

[35] Mùa-mn̂g-khí, thi^ huân-liáu ka-lô kng, Iâ-sou chiũ tsáu-khí, tshut--khẁ khuàng-iá kâi tī-hng, tõ-hẃ-kò khî-táu. [36] Si-mn̂g kũa kāng-i tâng-tõ kâi nâng iā chhîm-tùe I; [37] í^-keng tshūe--tie|h I, in chiũ kāng I tà^, Chèng-nâng tõ-tshūe lẃ. [38] Iâ-sou chiũ tùi-in tà^, Nán chhiá^ lâi-khẁ pa|t-kò, ji|p lîn-kw̃n kâi hie^-ip uá tõ-hẃ-kò iā lâi thuân-tãu; in-ũi uá sĩ ũi-tie|h chí-kâi-sw̄ chià^ tshut--lâi. [39] Iâ-sou chiũ pìn Ka-lĩ-lĩ ji|p in-kâi hũe-tn̂g, thuân-tãu to|k-kúi.

[40] Ũ che|k-kâi-nâng thái-ko bûa--lâi khiû Iâ-sou, kũi I, iũ tùi I tà^, Lẃ jia|k-sĩ khéng, chiũ õi-sái uá chheng-kiet. [41] Iâ-sou kâi sim kám-tõng, chiũ tshun-chhiú àn--i, kāng-i tà^, Uá khéng: lẃ hó chheng-kiet. [42] Hẃ-kâi thái-ko-pē^ sûi-chiet chiũ lī-khui hẃ-kâi-nâng, i chiũ chheng-kiet. [43] Iâ-sou ngiâm-ngiâm kàu-kài i, chiũ sûi-sî sái i tshut--khẁ, iũ tùi-i tà^, [44] Lẃ tie|h tsẃ-sòi mài kāng-nâng tà^: tãn-sĩ tie|h-khẁ, pun chì-si thói^ lẃ, iā in-ũi lẃ tit--tie|h chheng-kiet chiũ tie|h-hièn Mô-si só-mẽng kâi lói-mue|h, tùi chèng-nâng tsò chèng-kw̃. [45] Nā-sĩ hẃ-kâi-nâng tshut--khẁ, khui-kháu thuân chí-kâi-sw̄ tsōi-tsōi, sì-tshù pùa-ji|p-siâ^--liáu, chiũ-sĩ khiã-khí tõ gūa-kháu, khuàng-iá kâi tī-hng: nâng tshông-tõ sì-hng lâi-chiũ I.

## 2

Sù-ji|t ãu Iâ-sou iũ ji|p Ka-pek-lông, hong-bûn I tõ hẃ-tshù-lãi. [2] Chiũ ũ tsōi-tsōi-nâng lâi tsũ-chi|p, tì-kàu tshûn bô khàng-tī, liên-kũa mn̂g-kha iā bô: Iâ-sou chiũ káng-tãu pun in thia^.

[3] Ũ nâng tùa che|k-kâi nńg-huang-pē^ kâi nâng lâi-chiũ Iâ-sou, sì-kâi-nâng kng i lâi. [4] In-ũi nâng kàu-khûn, bõi-tit kw̃n-bûa Iâ-sou, chiũ thiah I só-tõ hẃ-kâi tshù-téng: í^-keng thiah-khui--liáu, chiũ chiang hẃ-kâi nńg-huang-pē^ u|t tõ mîn-í^ tũi--lo|h-khẁ. [5] Iâ-sou thói^-kì^ in sìn, chiũ tùi nńg-huang kâi pē^-nâng tà^, Nôu a, lẃ-kâi-tsũe sià-mién--liáu. [6] Tha|k-tsw-nâng ũ sù-nâng tsõ tõ-hẃ-kò, sim-lãi ngí-lũn, tà^, [7] Chí-kâi-nâng tsò-nî tà^-tshut chiè^-se^ kâi ūe, né? sĩ chhiàm-buáng: tŵ che|k-kâi, chiũ-sĩ Siãng-tì, tsw-gūa, tî-tiâng õi sià-mién nâng kâi tsũe, né? [8] Iâ-sou sim-sîn sûi-chiet tshat-tsai in tõ sim-tang ũ chiè^-se^ ngí-lũn, chiũ tùi-in tà^, Nín tsò-nî tõ-sim-tang ngí-lũn chí chià^-kâi-sw̄, né? [9] Ho|k-sĩ tùi nńg-huang kâi pē^-nâng tà^, Lẃ-kâi-tsũe sià-mién--liáu; ho|k-sĩ tà^, Khí--lâi, ta^ lẃ-kâi mîn-í^ kiâ^--khẁ, tî-kiã^ kōi? [10] Ta^, in-ũi ài^-sái nín tsai Jîn-tsẃ tõ tī ũ khuân-lêng lâi sià-tsũe (chiũ tùi nńg-huang kâi pē^-nâng tà^), [11] Uá mẽng lẃ khí--lâi, ta^ lẃ-kâi mîn-í^, tńg--khẁ lẃ-tshù. [12] Hẃ-kâi-nâng chiũ khí--lâi, sûi-chiet ta^ mîn-í^, tng chèng-nâng mīn-tsôi^ chiũ tshut--khẁ; tì-kàu chèng-nâng lóng-tsóng hãi-ĩ, kui iông-kuang tõ Siãng-tì, tà^, Nán tshông būe-pat thói^-kì^ àn-chiè^-se^.

[13] Iâ-sou iũ tùi hái-kî^ tshut--khẁ; chèng nâng bûa-khẁ chiũ I, Iâ-sou chiũ kà-hùe in. [14] Kiâ^ tùi hẃ-kò kùe, thói^-kì^ A-le|k-hui kâi kiá^ Lĩ-mūi, tsõ tõ hiàng-kuan, Iâ-sou kiè i, tà^, Lâi-tùe uá. I chiũ khí-sin tùe I khẁ.

[15] Tú-ngõ Iâ-sou tõ i-kâi ke--tang tsõ-sia|h, ke-ke sùe-lī kũa tsũe-jîn kāng Iâ-sou kũa I kâi mn̂g-thû tsò-pû tsõ--lo|h-khẁ: in-ũi hẃ-khí-nâng sĩ tsōi, iā ũ tùe-tshông Iâ-sou. [16] Huap-lĩ-sài nâng--tang kâi tha|k-tsw-nâng, che|k thói^-kì^ Iâ-sou kāng tsũe-jîn kũa sùe-lī tsò-pû chia|h, chiũ tùi Iâ-sou kâi mn̂g-thû tà^, I sĩ kāng sùe-lī kũa tsũe-jîn tsò-pû ím-chia|h. [17] Iâ-sou thia^-kì^, chiũ tùi-in tà^, Khiâng-tsàng kâi nâng mín-ēng--tie|h ui-seng, chiũ-sĩ tì-pē^ kâi nâng chiũ ēng--tie|h: uá lâi m̄-sĩ ài^-chie ngĩ-jîn, zûi-sĩ ài^-chie tsũe-jîn.

[18] Iak-hân kâi mn̂g-thû kũa Huap-lĩ-sài nâng hẃ-hûe tõ kìm-chia|h: in lâi mn̄g Iâ-sou, tà^, Iak-hân kâi mn̂g-thû kũa Huap-lĩ-sài nâng ũ kìm-chia|h, lẃ-kâi mn̂g-thû bô kìm-chia|h, sĩ tsò-nî, né? [19] Iâ-sou tùi-in tà^, Hō-hí kâi nâng ũ sin-nn̂g tsò-pû tõ--kò, khá-hó kìm-chia|h, né? huân-liáu ũ sin-nn̂g tsò-pû-tõ, chiũ put-lêng kìm-chia|h. [20] Zûi-sĩ chiang-lâi sin-nn̂g kāng-in kiáng-pie|t--khẁ, kàu hẃ-ji|t in pit-tiā^ ài^ kìm-chia|h. [21] Tshuân-bô nâng ēng nguân-tsng kâi pòu-tshùi thī^ tõ kū-sa^: khióng-ùi só-póu kâi hāi--tie|h hẃ-kâi-sa^, chiũ-sĩ sin hāi--tie|h kū, li|h--khẁ zú-tūa. [22] Iā bô nâng tò sin-chiú tõ kū phûe-tō: khióng-ùi chiú li|h-tiāu phûe-tō, chiú kũa tō chiũ hùi-huãi: zûi-sĩ sin-chiú sĩ tò tõ chhi^ kâi phûe-tō.

[23] Tú-ngõ Iâ-sou tõ an-sek-ji|t tùi be|h-tshân keng-kùe; I kâi mn̂g-thû tõ-kiâ^-lōu chiũ tõ-tiah be|h-sūi. [24] Huap-lĩ-sài nâng tùi Iâ-sou tà^, In tõ an-sek-ji|t tsò chí-kâi m̄-ha|h-ngî kâi sw̄, sĩ tsò-nî, né? [25] Iâ-sou tùi-in tà^, Tã-phek kũa sûi-tsõng kâi nâng, khueh-hua|t tóu khùn hẃ-sî, só-tsò kâi sw̄, nín khá-sĩ m̄-pat-tha|k, hé^? [26] Tng A-pí-a-thap tsò chì-si-chiáng kâi sî-hāu, Tã-phek ji|p Siãng-tì kâi keng, chia|h pái-siet kâi piá^, siãng-chhiá^ pun sûi-tsõng kâi nâng; tãn-sĩ chí-kâi-piá^, tŵ chì-si tsw-gūa, pa|t-nâng chia|h, chiũ m̄-ha|h-ngî. [27] Iâ-sou iũ tà^, Sĩ an-sek-ji|t ũi-tie|h nâng, m̄-sĩ nâng ũi-tie|h an-sek-ji|t, chià^-ũ: [28] kù-tshẃ Jîn-tsẃ iā sĩ an-sek-ji|t kâi tsú.

## 3

Iâ-sou iũ ji|p--khẁ hũe-tn̂g; hẃ-kò ũ che|k-nâng chiah-chhiú phien-kou. [2] Chèng-nâng chiũ thàm-thói^ Iâ-sou an-sek-ji|t ũ ui i--mé; in-ũi ài^-kò I. [3] Iâ-sou tùi chhiú phien-kou kâi nâng tà^, Khiã tõ chí-tang. [4] Chiũ tùi hùa^-nâng mn̄g--tà^, Tõ an-sek-ji|t kiâ^-siẽn, kiâ^-ak, kiù-miā^, suah-miā^, tî-kiã^ ha|h-ngî, né? In hùa^-nâng tiām-tiām. [5] Iâ-sou náu-ma|k thói^ chiu-ûi hùa^-nâng, sĩ khùa-lw̃ in-kâi-sim pièn-ngẽ^, chiũ tùi hẃ-kâi-nâng tà^, Tshun-tshut lẃ-kâi-chhiú. I chiũ tshun--tshut-lâi: i-kâi-chhiú chiũ ho|k-nguân. [6] Huap-lĩ-sài nâng chiũ tshut--khẁ, sûi-sî kũa Hi-lu|t táng kàu-niê^, mông-hāi Iâ-sou, tsò-nî lâi tu-mit I.

[7] Iâ-sou kũa I kâi mn̂g-thû thò-khui kàu hái-kî^: iā ũ che|k-tūa-khûn nâng tshông Ka-lĩ-lĩ tùe--khẁ: iā ũ nâng tshông-tõ Iû-thài, Iâ-lũ-sat-léng, [8] Í^-thú-mái, Iak-tãn gūa, kũa Thî-lô Si-tũn tsôi^-ãu, thia^-tsai Iâ-sou só-kiâ^ kâi tãi-sw̄, chiũ sêng tūa-khûn lâi chiũ I. [9] Iâ-sou kāng I kâi mn̂g-thû tà^ tie|h-ũ chiah-tsûn-kiá^ tõ hāu-thāi I, ũi-tie|h mín pĩ chèng-nâng chì^--tie|h, in-ũi nâng sĩ tsōi: [10] uân-khî Iâ-sou í^-keng ui tsōi-tsōi nâng; tì-kàu huâm ũ pē^-khóu kâi nâng lóng-tsóng pek-kw̃n ài^ lâi-mông I. [11] Tsùa^-kâi siâ-sîn che|k kì^--tie|h Iâ-sou, chiũ phak-lo|h tõ I mīn-tsôi^, u-hàm tà^, Lẃ sĩ Siãng-tì kâi Kiá^. [12] Iâ-sou ngiâm-ngiâm kìm-kài in mài hién-mêng I.

[13] Iâ-sou khí-khẁ sua^--kò, chiè I ka-kī só-ài^ chiũ tiãu-nâng: in chiũ khẁ-chiũ I. I chiũ siet-li|p tsa|p-jī nâng ài^ siê^-siê^ tõ sin-pi^, iũ ài^-sái in tshut--khẁ thuân-tāu, [15,16] tit--tie|h ũ khuân lâi to|k-kúi: Iâ-sou chiũ chheng Si-mn̂g tsò Pí-tit; [17] Iũ ũ Si-pí-thài kâi kiá^ Iá-kok, kũa Iá-kok kâi tĩ Iak-hân; chí-nõ-nâng Iâ-sou chheng-tsò Pùan-nî-khî, ì-sẁ chiũ-sĩ Lûi-tsẃ: [18] iũ ũ An-tit-lie|t, Hui-le|k, Pa-to-lô-mái, Má-thài, To-má, A-le|k-hui kâi kiá^ Iá-kok, kũa Ta|t thài, kũa hãu-tsò Zũe kâi Si-mn̂g, [19] kũa bōi Iâ-sou kâi Ka-lia|k nâng Iû-tã.

[20] Iâ-sou ji|p kàu tshù-lãi. Chèng-nâng iũ-tsài tsũ-chi|p, tì-kàu in ài^-chia|h tou bõi-tit. [21] Iâ-sou kâi chhin-iú thia^-tsai chí-kâi-sw̄ chiũ tshut-khẁ ài^-lâu I: in-ũi tà^, I sĩ khuâng.

[22] Tshông-tõ Iâ-lũ-sat-léng lâi kâi tha|k-tsw-nâng chiũ tà^, I sĩ pĩ Pie|t-si-phok só-tshâng, iā sĩ tà^, I sĩ kõu kúi-uâng lâi to|k-kúi.

[23] Iâ-sou hàm in bûa--lâi, chiũ siet phì-zũ kāng-in tà^, Sat-tãn tsò-nî õi to|k Sat-tãn, né? [24] Zû-jia|k kok tsw̃-siang hun-che^, hẃ-kâi kok chiũ put-lêng sêng-lip. [25] Zû-jia|k ke tsw̃-siang hun-che^, hẃ-kâi-ke chiang-lâi put-lêng sêng-lip. [26] Tháng-jia|k Sat-tān khí--lâi kong-khek ka-kī, tsw̃-siang hun-che^, iā chiũ put-lêng sêng-li|p, pit tì-kàu mua|t-buâng. [27] Bô nâng õi ji|p ióng-sw̃ kâi tshù-lãi, lâi-kiap i-kâi ke-tsw, bũ-pit tie|h soi^ pa|k chí-kâi ióng-sw̃, ãu chià^ kiap i-kâi tshù-lãi. [28] Uá khak-si|t kāng nín tà^, Chèng-jîn-tsẃ che|k-chhiet só-huãm kâi tsũe, bô lũn húi^-pãng tsò-nî húi^-pãng kâi ūe, lóng-tsóng hó tit-tie|h sià-mién: [29] nā-sĩ put-lũn tî-tiâng húi^-pãng Sià^-sîn tsong-kú bô hó tit--tie|h sià-mién, sĩ huãm-tie|h ióng-tõ kâi tsũe: [30] uân-khî nâng tà^ Iâ-sou pĩ siâ-sîn só-tshâng.

[31] Iâ-sou kâi a-bó kũa I kâi hia^-tĩ lâi; khiā tõ gūa, sái nâng bûa--khẁ hàm I. [32] Ũ che|k-khûn-nâng ûi Iâ-sou tõ-tsõ; ũ nâng kāng Iâ-sou tà^, Lẃ-kâi a-bó kũa lẃ-kâi hia^-tĩ tõ gūa-kháu lâi-tshūe lẃ. [33] Iâ-sou tùi-in tap-tà^, Tî-tiâng sĩ uá-kâi-bó, uá-kâi hia^-tĩ, né? [34] Sì-ûi thói^ ûi-tsõ kâi chèng-nâng, chiũ tà^, Nín thói^ uá-kâi-bó kũa uá-kâi hia^-tĩ! [35] Uân-in put-lũn tî-tiâng tsun-kiâ^ Siãng-tì kâi chí-ì, chiũ-sĩ uá-kâi hia^-tĩ, chí-mūe, kũa a-bó.

## 4



# Sài-thû Hẽng-tn̄g.

## 1

Thî-o-hui-lô a, uá tsò hṳ́-kâi tsôiⁿ-tsṳ sĩ lũn Iâ-sou khí-thâu kiâⁿ-sṳ̄ kà-hùe, [2] chì-kàu thoh Siàⁿ-sîn hiáu-zũ só-suán kâi sài-thû tsṳ-ãu, pĩ ín-chiap chiẽⁿ-thiⁿ kâi ji̍t, chí chiàⁿ-kâi-sṳ̄: [3] Iâ-sou siũ-hāi tsṳ-ãu iā ũ ke-ke chèng-kṳ̃ hién ka-kī seⁿ-ua̍h tõ-kò pun sài-thû thóiⁿ-kìⁿ, hién-hīn pun in thóiⁿ ũ sì-tsa̍p ji̍t tsṳ-kú, káng-lũn Siãng-tì kok kâi sṳ̄: [4] kāng sài-thû tâng tsũ-chi̍p chiũ hun-hù in, tàⁿ, Mài lī-khui Iâ-lũ-sat-léng, tie̍h hāu-thãi Pẽ soiⁿ só èng-hṳ́, chiũ-sĩ nín pat-thiaⁿ uá tàⁿ--kâi: [5] in-ũi Iak-hân sĩ ēng-tsúi si-sói; nā-sĩ nín ke bô kúi-ji̍t pit-tiāⁿ tõ Siàⁿ-sîn niáⁿ-sói.

[6] In tsũ-chi̍p tõ-kò chiũ mn̄g I, tàⁿ, Tsú, lṳ́ àiⁿ chiang kok-pèⁿ kui-ho̍k Íⁿ-sek-lie̍t sĩ tõ-chí-hûe a m̄-sĩ? [7] I chiũ tùi-in tàⁿ, M̄-hó pun nín tsai sî-ji̍t kũa tiāⁿ-khî, chiũ-sĩ Pẽ chip ka-kī kâi khuân só tsú-tiāⁿ--kâi. [8] Nā-sĩ Siàⁿ-sîn kàng-lîm nín, nín chiũ tit-tie̍h ũ khuân: chiũ ũi-tie̍h uá tsò chèng-kṳ̃, tõ Iâ-lũ-sat-léng, pìn Iû-thài, Sat-má-lĩ-a, chì-kàu tī-ke̍k.

[9] Íⁿ-keng tàⁿ chí-kâi-ūe liáu, huàⁿ-nâng chiàⁿ tõ-thóiⁿ, I chiũ pĩ ín-chiap tõ-chiēⁿ: iā ũ hûn lâi-chia I, bô khṳt in thóiⁿ-kìⁿ.

[10] I tõ seng-chiẽⁿ kâi sî-hāu, in chiàⁿ-nâng tsuan-tsuan tõ mōⁿ thiⁿ, hut-jiên ũ nõ-nâng chhēng pe̍h-saⁿ khiã tõ in sin-piⁿ; [11] chiũ tàⁿ, Ka-lĩ-lĩ nâng, nín tsò-nî khiã tõ mōⁿ thiⁿ, né? chí-kâi Iâ-sou tshông-tõ nín--kò chièⁿ-seⁿ pĩ ín-chiap chiẽⁿ-thiⁿ, iā-àiⁿ chièⁿ-seⁿ tsài-lâi, chhin-chhiẽⁿ nín thóiⁿ-kièn I seng-thiⁿ che̍k-iēⁿ.

[12] Aũ in chiũ tshông hṳ́-kâi suaⁿ, miâⁿ kiè-tsò Kaⁿ-náⁿ suaⁿ, tò-tńg--lâi Iâ-lũ-sat-léng, chí-kâi suaⁿ kṳ̃n Iâ-lũ-sat-léng, lî ũ che̍k an-sek-ji̍t kâi lōu-thâu. [13] Ji̍p-lâi-kàu, chiẽⁿ-khṳ̀ in só khiã-khí kâi lâu-téng; chiũ-sĩ ũ Pí-tit, kũa Iak-hân, kũa Iá-kok, kũa An-tit-lie̍t, Hui-le̍k kũa To-má, Pa-to-lô-mái kũa Má-thài, A-le̍k-hui kâi kiáⁿ Iá-kok, kũa Si-mn̂g, chheng-tsò Zũe, kũa Iá-kok, kâi kiáⁿ Iû-tã. [14] Chí chiàⁿ-nâng kāng sù-kâi hũ-jîn, kũa Má-lĩ-a, sĩ Iâ-sou kâi a-bó, kũa I kâi hiaⁿ-tĩ lóng-tsóng tsuan-sim tâng-ì tõ khî-táu.

[15] Tng-sî ũ nâng tsũ-chi̍p sêng-khûn, iak-lia̍k ũ che̍k-peh jī-tsa̍p miâⁿ, Pí-tit tõ chèng hiaⁿ-tĩ--tang khiã--khí-lâi, tàⁿ,

[16] Hiaⁿ-tĩ a, Siàⁿ-sîn soiⁿ-tsá thoh Tã-phek kâi tshùi só-tàⁿ lũn-ki̍p Iû-tã, chiũ-sĩ kāng lia̍h Iâ-sou kâi nâng tshūa-lōu--kâi, chí-kâi-tsṳ ũ èng-ngiām sĩ pńg-téng. [17] In-ũi chí-kâi-nâng sĩ sǹg tõ nán siàu-lãi, tit ũ hūn tõ nán chí-kâi-cheh. [18] (Chí-kâi-nâng chiang tsò-put-ngĩ só-tit-siéⁿ kâi lĩ bói-tī; tò-thâu pua̍h --lo̍h-khṳ̀, tóu phùa, i-kâi-tn̂g lóng-tsóng lâu--tshut-lâi.

[19] Chí-kâi-sṳ̄ Iâ-lũ-sat-léng kâi kṳ-mîn lóng-tsóng tit-tsai; kù-tshṳ́ in-kâi thóu-thâm hṳ́ che̍k-kò-tī chiũ kiè-tsò A-kek-tã-má, chiũ-sĩ Hueh-tī.) [20] Chiũ-sĩ Si-phien só-tsài,

> I kâi tshù tie̍h huang-hùi,
>
> Bô-nâng khiã-khí tõ-kò:

Iũ tàⁿ,

> I kâi cheh-hūn tie̍h pa̍t-nâng tng.

[21] Taⁿ tshông-tõ nán tâng-phũaⁿ kâi nâng, chiũ-sĩ thàng Tsú Iâ-sou tõ nán--tang tshut-ji̍p kâi sî-hāu, [22] tsṳ̃ Iak-hân si-sói khí-thâu, kàu Tsú lī-khui nán pĩ ín-chiap tõ-chiēⁿ hṳ́-ji̍t, taⁿ khî-tang tie̍h che̍k-nâng kāng-nán pêⁿ-tâng lâi-chèng-kṳ̃ I kâi ho̍k-ua̍h.

[23] In chiũ kṳ́-khí nõ-nâng, chiũ-sĩ Iak-sek, iũ miâⁿ tsò Pa-sat-pa, pie̍t-hō Iû-sṳ̃-tu, kũa Má-thî-a. [24] Chiũ khî-táu, tàⁿ, Tsú, lṳ́ tsai chèng-nâng kâi sim, chí nõ-nâng--tang [25] khiû lṳ́ chí-mêng lṳ́ sĩ suán tî-che̍k-nâng lâi-kṳ chí-kâi chip-sṳ̃ sài-thû kâi ūi, uân-in Iû-tã lī-khui chí-kâi-ūi khṳ̀ ka-kī kâi ūi. [26] Chiũ kāng-in iê-chhiam; chhiam sĩ iê-tie̍h Má-thî-a; i chiũ kāng tsa̍p-it kâi sài-thû sǹg-tsò tâng-téng.

## 2
