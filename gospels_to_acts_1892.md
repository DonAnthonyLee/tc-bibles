---
source-url: https://books.google.de/books?id=huw9AAAAYAAJ
---

# Kiù-tsú Iâ-sou Ki-tok kâi Sin-ieh Tshuân-tsw : Chiēn-kńg Má-thài kàu Sài-thû.

Su-kat-lân : Tãi Eng-kok Lãi Gūa Sià^-tsw-hũe ìn. 1892.

Matthew to Acts : Swatow dialect. 

Printed for the British and Foreign Bible Society by Blackie & Son, Limited, Glasgow.

# Má-thài Hok-im-tsw.

## 1

Iâ-sou Ki-tok, chiũ-sĩ A-pek-la|h-hán kâi kiá^-sun, iā sĩ Tã-phek kâi kiá^-sun, I kâi tso|k-phóu.

[2] A-pek-la|h-hán se^ Í^-sat; Í^-sat se^ Iá-kok; Iá-kok se^ Iû-tã kũa i-kâi hia^-tĩ; [3] Iû-tã tshông-tõ Tã-má se^ Huap-le|k-sw̃ kũa Sat-la|h; Huap-le|k-sw̃ se^ Í^-sw̃-lûn; [4] Ín-sw̃-lûn se^ A-lân; A-lân se^ A-mí-ná-ta|t; A-mí-ná-ta|t se^ Ná-sũn; [5] Ná-sũn se^ Sàn-bûn: Sàn-bûn tshông-tõ La|h-ha|p se^ Po-sw̃; Po-sw̃ tshông-tõ Lũ-tit se^ O-pek; O-pek se^ Iâ-si; [6] Iâ-si se^ Tã-phek uâng.

[7] Tâ-phek tshông tõ U-lĩ-a kâi chhi se^ Só-lô-mn̂g; Só-lô-mn̂g se^ Lô-po-àm; Lô-po-àm se^ A-pí-a; A-pí-a se^ A-sat; [8] A-sat se^ Iak-sa-huap; Iak-sa-huap se^ Iak-lân; [9] Iak-lân se^ U-si-a; U-si-a se^ Iak-tàn; Iak-tàn se^ A-hap-sw̃; [10] A-hap-sw̃ se^ Hi-si-kia; Hi-si-kia se^ Má-ná-si; Má-ná-sí se^ A-mn̂g; [11] A-mn̂g se^ Iak-si-a; Iak-si-a se^ Iâ-ko-nî-a kũa i-kâi hia^-tĩ, chiũ-sĩ mîn pĩ-súa khẁ Pa-pí-lûn kâi sî-hāu.

[12] Mîn pĩ-súa khẁ Pa-pí-lûn ãu, Iâ-ko-nî-a se^ Sat-la|h-thiet; [13] Sat-la|h-thiet se^ Só-lô-pa-pek; Só-lô-pa-pek se^ A-pí-ut; A-pí-ut se^ Í^-lĩ-a-kim; Í^-lĩ-a-kim se^ A-só; [14] A-só se^ Sat-to|k; Sat-to|k se^ A-kim; A-kim se^ Í^-lu|t; [15] Í^-lu|t se^ Í^-lĩ-a-sat; Í^-lĩ-a-sat se^ Má-tàn; Má-tàn se^ Iá-kok; [16] Iá-kok se^ Iak-sek, Iak-sek chiũ-sĩ Má-lĩ-a kâi chiãng-hu. Má-lĩ-a se^ Iâ-sou, chiũ-sĩ chheng-tsò Ki-tok.

[17] Chièn-se^ tsw̃ A-pek-la|h-hán chì-kàu Tã-phek kâi sì-tō kāng ũ tsa|p-sì tō: tsw̃ Tã-phek chì-kàu pĩ-súa khẁ Pa-pí-lûn iũ--sĩ tsa|p-sì tō; tsw̃ pĩ-súa Pa-pí-lûn chì-kàu Ki-tok iũ--sĩ tsa|p-sì tō.

[18] Iâ-sou Ki-tok se^ kâi sw̄-chhêng sĩ àn-chiè^-se^: I kâi a-bó Má-lĩ-a í^-keng hẃ-phià^ Iak-sek, nõ-nâng būe-chêng tsò-pû, thói^-tshut i ũ sin-hūn, chiũ-sĩ tshông-tõ Sià^-sîn chiũ-ũ--kâi. [19] I kâi chiãng-hu Iak-sek sĩ ngĩ-jîn, iā m̄-kam zo|k--i pun chèng-nâng thói^, siẽ^ ài^ àm-chẽ^ hiu^-tiāu. [20] Nā-sĩ chià^-tõ-siẽ^ chí tsùa^-kâi-sw̄ Tsú kâi sài-chiá tõ māng--tang hién-hīn, tùi-i tà^, Tã-phek kâi kiá^-sun Iak-sek a, lẃ tie|h-tshūa lẃ-kâi-chhi Má-lĩ-a kui lẃ, mài kia^-gî; in-ũi i só-siũ kâi tho sĩ tshông-tõ Sià^-sîn. [21] I chiang-ài^-se^ lâm-jî, lẃ tie|h chheng I kâi miâ^ tsò Iâ-sou, in-ũi sĩ I ài^-kiù I kâi mîn thut-tshut in-kâi tsũe-ak. [22] Chí tsùa^-kâi sw̄ tsò-chiâ^, chiũ-sĩ lâi èng-ngiām Tsú thoh soi^-tsai-nâng só-tà^ kâi ūe, sĩ tà^,

> [23] Che|k-kâi nńg-tsẃ chiang-ài^ siũ-tho, se^ lâm-jî, 
>
> Nâng chiũ ài^ chheng I kâi miâ^ tsò Í^-má-nũi-lĩ;

[24] huan-e|k chiũ-sĩ Siãng-tì kāng-nán tsò-pû-tõ. Iak-sek u|t-chhé^ khí-lâi, chiũ tsun-kiâ^ Tsú sài-chiá kâi mẽng, tshūa i-kâi-chhi lâi; [25] būe-chêng kāng-i tâng-pâng thãi-kàu se^-kiá^, chheng kiá^ kâi miâ^ tsò Iâ-sou.

## 2

Iâ-sou í^-keng tõ Hi-lu|t uâng kâi sî-hāu tshut-sì tõ Iû-thài kâi Pek-lĩ-hêng, ũ phak-sw̃ tshông-tõ tang-pôi^ kàu Iâ-lũ-sat-lêng, tà^, [2] Se^-tshut-sì tsò Iû-thài-nâng uâng kâi, tõ-tî-kò? Uń tõ tang-pôi^ thói^-kì^ i-kâi-chhe^, kù-tshẃ chiũ lâi-pài i. [3] Hi-lu|t uâng che|k thia^-tie|h chiũ kia^-lw̃ hãm Iâ-lũ-sat-léng iā tsò-che|k-ē kia^-lw̃. [4] Hi-lu|t tsũ-chi|p tsu-ūi chì-si-chiáng, kũa mîn--kan kâi tha|k-tsw-nâng, chiũ mn̄g in Ki-tok eng-kai tõ-tî-kò tshut-sì. [5] In chiũ ìn--i, tà^, Tõ Iû-thài kâi Pek-lĩ-hêng, in-ũi thoh tõ soi^-tsai-nâng chiè^-se^ kì-tsài, tà^,

> [6] Iû-tã tī, Pek-lĩ-hêng, a,
>
> Tõ Iû-tã kun-chiáng--tang lẃ si|t m̄-sĩ tsùe-sòi--kâi:
>
> In-ũi ũ kun ài^ tshông-tõ lẃ--kò tshut--lâi,
>
> Lâi mo|k-iáng uá-kâi Í^-sek-lie|t mîn.

[7] Aũ--liáu Hi-lu|t mi|t-mi|t tiãu phak-sw̃ lâi tùi-in siâng-mn̄g hīn kâi chhe^ sĩ-mih sî-hāu. [8] Chiũ sái in khẁ Pek-lĩ-hêng, iũ tà^, Nín khẁ sòi-huáng hẃ-kâi eng-jî; tshūe--tie|h-liáu, chiũ lâi pò-uá-tsai, sái uá iā hó lâi-pài i. [9] Tsùa^-nâng thia^--liáu kun-uâng kâi ūe chiũ khí-kiâ^; in tsá tõ tang-pôi^ só-thói^-kì^ kâi chhe^, ã! tshūa tõ-thâu-tsôi^ chì-kàu eng-jî só-tõ kâi ūi-tshẁ, chiũ thêng-tiām tõ-hẃ-téng. [10] In thói^-kì^ hẃ-kâi-chhe^ chiũ tūa hua^-hí kàu-ke|k. Ta|h-ji|p tshù-lãi, chiũ thói^-kì^ eng-jî kũa I-kâi a-bó Má-lĩ-a chiũ phak-lo|h tī pài eng-jî; khui--liáu in-kâi pó-khì, chiũ khie|h lói-mue|h lâi chìn-hièn eng-jî, chiũ-sĩ n̂g-kim, zú-hie^, mu|t-ie|h. [12] Phak-sw̃ tõ māng--tang siũ chí-sī, hàm in mài tńg--khẁ Hi-lu|t--kò, chiũ tshông-tõ pa|t-tiâu-lōu kui-tńg in-kâi pńg-tī.

[13] In tsùa^-nâng tńg--khẁ ãu, Tsú kâi sài-chiá tõ māng--tang hién-hīn tùi Iak-sek tà^, Khí--lâi, tùa eng-jî kūa I-kâi a-bó tsáu-khẁ Ai-ki|p, nā hẃ-kò thãi uá lâi kāng-lẃ tà^: in-ũi Hi-lu|t ài^-tshūe eng-jî lâi-suah I. [14] I chiũ khí--lâi sêng-mê tùa eng-jî kũa I-kâi a-bó, khẁ Ai-ki|p: [15] khiã-khí tõ-hẃ-kò chì-kàu Hi-lu|t- sí: sái Tsú só-thoh soi^-tsai-nâng kâi ūe èng-ngiām, chiũ-sĩ tà^, Uá chêng-tiãu uá-kâi-kiá^ tshut Ai-ki|p.

[16] Hi-lu|t che|k-tsai sĩ pĩ phak-sw̃ só khin-buãn chiũ tūa náu-khì, sái nâng chiang Pek-lĩ-hêng kũa só-so|k kâi kài-lãi só-ũ kâi lâm-jî, huâm ũ nõ-hùe í^-ẽ--kâi che|k-khài suah-mi|t, chiũ-sĩ chiè i sòi-mn̄g phak-sw̃ kâi sî-hāu. [17] Tsá thoh soi^-tsai-nâng Iâ-lĩ-mí só-tà^ kâi ūe hẃ-sî chiũ èng-ngiām--liáu; sĩ-tà^,

> [18] Tõ La|h-má thia^-kì^ ũ sia^, 
>
> Ai-khàu tūa pui-tshoih,
>
> La|h-kiet khàu i-kâi-kiá^;
>
> In-ũi in bô-tshûn kâi uân-kù chiũ m̃-siũ ua^-ùe.

[19] Kàu Hi-lu|t sí--liáu, Tsú kâi sài-chiá tõ Ai-ki|p hién-māng kāng Iak-sek tà^, [20] Hó khí-sin tùa eng-jî kũa I kâi a-bó, khẁ kàu Í^-sek-lie|t tī, in-ũi soi^ chhîm-hāi eng-jî kâi sè^-miā^ chiá-nâng ta^ sí--liáu. [21] Iak-sek chiũ khí-sin tùa eng-jî kũa I kâi a-bó, lâi-kàu Í^-sek-lie|t tī. [22] Thia^-kì^ A-ki-láu tõ Iû-thài chiap i-kâi-pẽ tsò-uâng, chiũ kia^, m̄-ká^ khẁ hẃ-kò; māng--tang siũ chí-sī chiũ thò-khui kàu Ka-lĩ-lĩ kâi kài-lãi, khiã-khí tõ che|k-kâi siâ^-ip, [23] miâ^ kiè-tsò Ná-sat-le|k: lâi èng-ngiām chèng soi^-tsai-nâng só-tà^ kâi ūe, chiũ-sĩ tà^, I chiang-ài^ chheng-tsò Ná-sat-le|k-nâng.

## 3

Tng hẃ-kâi sî-hāu Si-sói Iak-hân chiũ lâi tõ Iû-thài kâi khuàng-iá thuân--tà^, Tie|h hùe-kói; [2] in-ũi thien-kok kw̃n--liáu. [3] Chí-kâi-nâng sĩ thoh soi^-tsai Í^-sài-a só-chí--kâi, sĩ tà^,

> Khuàng-iá--kò ũ nâng-sia^ u-hàm--tà^,
>
> Tie|h-siu Tsú kâi tãu-lōu,
>
> Phah-ti|t I kâi lōu-kè^.

[4] Chí-kâi Iak-hân kâi sin-chhēng sĩ lo|h-tho|h-mô chit--kâi, iā ũ phûe-tùa hâ-ie, i-kâi-chia|h chiũ-sĩ huâng-thâng iá-bi|t.

[5] Tng-sî Iâ-lũ-sat-léng kũa thong Iû-thài, kũa Iak-tãn sì-phì^ kâi tī-hng, chiũ tshut--lâi chiũ-kw̃n i, jīn-tshut ka-kī kâi tsũe-kùe, [6] chiũ tõ Iak-hân kâi chhiú--thâu niá^ sói-lói tõ Iak-tãn hô. [7] Iak-hân thói^-kì^ Huap-lĩ-sài kũa tà^, Ak-tsûa kâi chéng-lūi a, ũ tî-tiâng chí-sī nín tô-tsáu chiang-lâi kâi náu-hêng? [8] Kù-tshẃ tie|h kit-kúe^ lâi hû-ha|h hùe-kói. [9] Mài tõ ka-kī sim-lãi siẽ^--tà, Uń ũ A-pek-la|h-hán tsò tsóu-pẽ: uá kāng-nín tà^, Siãng-tì lêng-tit tshông-tõ chí-kâi chie|h-põu kāng A-pek-la|h-hán heng-khí kiá^-sun. [10] Ta^, póu-thâu í^-keng hẽ tõ chhiū-kwn--liáu: kù-tshẃ huâm sĩ-mih chhiū m̄-kit hó-kúe^-chí, chiũ tsám-tiāu ka|k-lo|h húe. [11] Uá chiũ-sĩ ēng-tsúi kiâ^-sói tõ nín, sái nín hùe-kói: tãn-sĩ tõ uá-ãu--kò lâi--kâi pí uá kèng ũ khuân-la|t, I kâi ôi uá iā m̄-kham-kai kāng I kũa^, I chiang-ài^ ēng Sià^-sîn kũa húe lâi kiâ^-sói tõ nín: [12] I kâi chhiú khie|h pùa-ki, tõ I kâi sài-tiâ^ ài^-pùa kàu-chĩn, chiũ siu I kâi be|h ji|p-tshng, tãn-sĩ chí-kâi phà^-khak chiũ chiang put-mi|t kâi húe lâi-sie-tiāu.

[13] Tng-sî Iâ-sou tshông-tõ Ka-lĩ-lĩ lâi kàu Iak-tãn, chiũ Iak-hân, ài^ tõ i-kˆai chhiú--thâu niá^-sói. [14] Iak-hân sî I, chiũ tà^, Uá eng-kai chiũ lẃ lâi-niá^-sói, lẃ kèng-lâi chiũ uá, hó^? [15] Iâ-sou chiũ tùi-i tap-tà^, Ta^ chhiá^ èng-hẃ: nán chiè^-se^ uân-tshuân lói-ngĩ chià^-ha|h. Chiũ èng-hú I. [16] Iâ-sou niá^-sói liáu sûi-chiet tshông-tõ tsúi--kò chiẽ^-khẁ, thi^ chiũ kāng I khui, I chiũ thói^-kì^ Siãng-tì kâi Sîn huáng-sw̃ hún-chiáu kàng-lîm tõ I sin--chīe^; [17] tshông-tõ thi^--kò iũ ũ sia^, tà^, Chí-kâi sĩ uá-kâi Aì-tsẃ, uá só-hí-zua|t--kâi.

## 4

Iáu Iâ-sou khwt Sià^-sîn ín-tshūa chiẽ^-khẁ khuàng-iá tng mô-kúi kâi iú-ho|k. [2] Bô-chia|h sì-tsa|p ji|t-mê, ãu chiũ tóu khùn. [3] Iú-ho|k--chiá chiũ--lâi tùi I tà^, Lẃ jia|k-sĩ Siãng-tì kâi Kiá^, chiũ hó sái chí-kâi chie|h-põu tsò mī^-pau. [4] Iâ-sou ìn--tà^, Ũ kì-tsài--tà^, Nâng kâi sè^-miā^ put-to|k sĩ kõu mī^-pau, zûi-sĩ kõu Siãng-tì kâi tshùi huâm só-tshut kâi ūe.

[5] Aũ--liáu mô-kúi tùa I ji|p sià^-siâ^; sái I khiã tõ tōi^-tn̂g kâi tshù-kak téng, tùi I tà^, [6] Lẃ jia|k-sĩ Siãng-tì kâi Kiá^, chiũ hó chiang-sin ka|k--lo|h-khẁ: in-ũi ũ kì-tsài--tà^,

> Tsú ũi-tie|h lẃ ài^-mẽng I chèng sài-chiá;
>
> Sài-chiá chiũ chiang-chhiú hû--lẃ,
>
> Mín tì-kàu lẃ-kâi-kha tak--tie|h chie|h.

[7] Iâ-sou tùi-i tà^, Iā ũ kì-tsài--tà^, M̄-hó chhì Tsú, sĩ lẃ-kâi Siãng-tì.

[8] Mô-kúi iũ tùa Iâ-sou kàu siãng-kûi^ kâi sua^, chiang thi^-ẽ lie|t-kok, kũa lie|t-kok kâi tsun-iông, kí-tiám I thói^, chiũ tùi I tà^, [9] Zû-jia|k lẃ ho|k-tī lâi-pài uá, chí-tsùa^-kâi uá chiũ lóng-tsóng ài^-pun lẃ. [10] Iâ-sou chiũ tùi-i tà^, Sat-tãn, lẃ thò--khẁ, in-ũi ũ kì-tsài--tà^, Lẃ tie|h-pài Tsú, sĩ lẃ-kâi Siãng-tì, tua^-tua^ tshông-sw̃ I. [11] Iáu mô-kúi chiũ lī-khui Iâ-sou, chiũ ũ chèng thien-sài bûa--lâi ho|k-sw̃ I.

[12] Iâ-sou zẃ-bûn Iak-hân pĩ-kòi chiũ thò--khẁ Ka-lĩ-lĩ; [13] lī-khui Ná-sat-le|k, chiũ kàu Ka-pek-lông khiã-khí, hẃ-kâi tī-hng kw̃n-hái, tõ Si-pù-lûn Na|p-tã-lĩ kâi tī-kài: [14] lâi-èng soi^-tsai-nâng Í^-sài-a só-tà^ kâi ūe, sĩ tà^,

> [15] Si-pù-lûn tī kũa Na|p-tã-lĩ tī,
>
> In̂-hái kâi lōu, Iak-tãn gūa,
>
> Ĩ-pang kâi Ka-lĩ-lĩ.
>
> [16] Tsõ tõ ou-àm--tang kâi mîn
>
> Ũ thói^-kì^ tūa kuang-mêng,
>
> Tsõ tõ sí-tī im-ẁ kâi nâng
>
> Iā ũ tit--tie|h kng khí--lâi chiè in.

[17] Tsw̃ chí-kâi sî-hāu Iâ-sou chiũ khí-tsho thuân-tãu, tà^, Tie|h hùe-kói; in-ũi thien-kok kw̃n--liáu.

[18] Iâ-sou kiâ^ tõ Ka-lĩ-lĩ hái-kî^ thói^-kì^ nõ-kâi hia^-tĩ, chiũ-sĩ Si-mn̂g, hãu-tsò Pí-tit, kũa i-kâi hia^-tĩ An-tit-lie|t, nõ-nâng pha-mãng tõ-hái; in-ũi in sĩ thó-hái kâi nâng. [19] Iâ-sou tùi-in tà^, Lâi tùe-tshông uá, uá ài^ sái-nín tit-nâng chhin-chhiẽ^ tit-hŵ che|k-iē^.

[20,21] In sûi-sî siá-tiāu mãng tùe-tshông I. Iâ-sou tshông-tõ hẃ-kò khẁ, chiũ thói^-kì^ ke nõ-kâi hia^-tĩ Iak-hân, chí-nõ-nâng kũa in-kâi-pẽ Si-pí-thài tõ-tsûn--kò tõ póu in-kâi-mãng; Iâ-sou kiè in. [22] In sûi-sî lī-khui tsûn kũa lī-khui in-kâi-pẽ, chiũ lâi tùe-tshông Iâ-sou.

[23] Iâ-sou pìn-kiâ^ Ka-lĩ-lĩ, tõ in tsùa^-kâi hũe-tn̂g kà-hùe, thuân thien-kok kâi hok-im, ui mîn--kan kak-iē^ pē^-thià^ kũa kak-iē^ nńg-jia|k. [24] I-kâi miâ^-sia^ thuân-kàu pìn Sũ-lĩ-a múa^-tshù; ũ tì-pē^, ke-ke-iē^ kâi thià^-khóu, huãm-tie|h kúi, tie|h iê^-tshái, nńg-huang, lóng-tsóng tùa--lâi chiũ Iâ-sou, Iâ-sou chiũ ui in. [25] Ũ tsōi-tsōi-nâng tshông-tõ Ka-lĩ-lĩ, Tí-ka-po-lĩ, Iâ-lũ-sat-léng, Iû-thài, Iak-tãn gūa, sêng-khûn lâi tùe-tshông I.

## 5

Iâ-sou thói^-kì^ chèng-nâng chiâ^-khûn, chiũ chiẽ^--khẁ che|k-kâi-sua^, tsõ-lo|h--liáu I kâi mn̂g-thû chiũ bûa--lâi: [2] Iâ-sou khui-tshùi kà-hùe in, chiũ tà^,

[3] Hw-sim kâi nâng ũ hok: in-ũi thien-kok sĩ in-kâi-kok.

[4] Ai-khàu kâi nâng ũ hok: in-ũi in chiang-ài^ tit--tie|h ua^-ùe.

[5] Un-jiû kâi nâng ũ hok: in-ũi in chiang-ài^ tit--tie|h thóu-tī tsò zũi-ngia|p.

[6] Mō^-ngĩ che|k-zû tóu khùn âu ta kâi nâng ũ hok: in-ũi in chiang-ài^ tit--tie|h pá-tsok.

[7] Tshûn-sim liên-mién kâi nâng ũ hok: in-ũi in chiang-ài^ tit liên-mién.

[8] Sim--tang chheng-kiet kâi nâng ũ hok: in-ũi in chiang-ài^-kì^ Siãng-tì.

[9] Hûa-phêng kâi nâng ũ hok: in-ũi in chiang-ài^ chheng-tsò Siãng-tì kâi kiá^.

[10] Uĩ-tie|h ngĩ siũ khún-to|k kâi nâng ũ hok: in-ũi thien-kok sĩ in-kâi-kok.

[11] Nín ũi-tie|h uá kâi uân-kù, pĩ nâng uàn-mē, khún-to|k, bû-pãng kak-iē^ kâi ak-sw̄, chiũ ũ hok. [12] Tie|h hua^-hí, chì-la|k: in-ũi tõ thi^ nín tit-sié^ sĩ tūa: uân-khî in khún-to|k nín-tsôi^ kâi soi^-tsai-nâng iā sĩ chiè^-se^.

[13] Nín sĩ sì-kan kâi iâm, iâm iā-sĩ sit-lo|h i-kâi-bī, hó ēng sĩ-mih-mue|h lâi sái i õi kiâm? Aũ pit-tiā^ bô-ēng, tua^-tua^ ka|k tõ guā-kháu, pun nâng lūn-ta|h. [15] Nín sĩ sì-kan kâi kng. Siâ^-kiẽn tõ sua^-téng bõi-tit ẃn-tshâng. [15] Nâng tiám-teng m̃-pàng tõ táu-ẽ, pit-sĩ pàng tõ thâi--chiē^; chiũ õi pìn-chiè kàu tshù-lãi chèng-nâng. [16] Nín-kâi-kng iā tie|h chiè^-se^ chiè tõ n6ang mīn-tsôi^, sái nâng thói^-kì^ nín-kâi siẽn-hẽng chiũ kui iông-kuang tõ nín thi^--chiē^ kâi Pẽ.

[17] Mài siẽ^-tsò uá lâi sĩ ài^ kói-tiāu lu|t-huap kũa soi^-tsai-nâng: uá lâi m̄-sĩ ài^ kói-tiāu, zûi-sĩ ài^ sêng-tshuân in. [18] Uá khak-si|t kāng-nín tà^, thi^-tī būe kùe--khẁ, lu|t-huap che|k-tiám che|k-ue|h pit-tiā^ bô kùe--khẁ, chì-kàu che|k-chhiet lóng-tsóng tsò-chiâ^. [19] Kù-tshẃ put-lũn tî-tiâng hùi-tiāu chí-tsùa^-kâi lu|t-kài chì-mûi-sòi--tang che|k-kiã^, iũ chiè^-se^ kà-nâng, tõ thien-kok pit chheng-tsò sĩ chì-mûi-sòi: nā-sĩ put-lũn tî-tiâng tsun-kiâ^ chí-tsùa^-kâi lu|t-kài, kũa chiang chí-kâi lâi-kà-nâng, tõ thien-kok pit chheng-tsò tūa. [20] Uá kāng-nín tà^, zû-jia|k nín-kâi-ngĩ bõi kiê^--kùe tha|k-tsw-nâng kũa Huap-lĩ-sài nâng kâi ngĩ, nín tuàn-tuàn bô ji|p thien-kok.

[21] Nín chêng-thia^-kì^ ũ hiáu-zũ kóu-nâng kâi ūe, sĩ tà^, M̄-hó-suah, tãi-huâm kiâ^-suah--kâi lân-mién tiā^-tsũe. [22] Nā-sĩ uá kāng-nín tà^, Tãi-huâm bô-sw̄-kù náu-khì i-kâi hia^-tĩ kâi nâng, lân-mién tiā^-tsũe; tãi-huâm tùi i-kâi hia^-tĩ tà^, La|h-ka, chí-kâi-nâng lân-mién kong-hũe tiā^-ngí: tãi-huâm tà^, Mô-lĩ, chí-kâi-nâng lân-mién tī-ge|k kâi húe. [23] Kù-tshẃ zû-jia|k lẃ tõ tûa^--kò hièn lói-mue|h, chiũ tõ-hẃ-kò siẽ^-tshut lẃ-kâi hia^-tĩ kāng-lẃ khiah-chiah, [24] chiũ tie|h chhiá^-pàng lẃ-kâi lói-mue|h tõ tûa^-tsôi^, tsò-lẃ khẁ, soi^ kāng lẃ-kâi hia^-tĩ hûa-hó, jiên-áu chià^ lâi-hièn lẃ-kâi lói-mue|h. [25] Uan-chhiû huân-sĩ tsò-pû tõ lōu--kò mé-mé tie|h kāng-i hûa, khióng-ùi i kau lẃ tõ hêng-kua^, hêng-kua^ kau lẃ tõ kìm-chí, lẃ chiũ siu tõ kam. [26] Uá khak-si|t kāng-lẃ tà^, Lẃ tsua|h hâu-lî būe siê^-hôi^, tuàn-tuàn put-lêng hó-tshut hẃ-kâi tī-hng.

[27,28] Nín chêng-thia^-kì^ ũ tà^, M̄-hó kiâ^-îm: nā-sĩ uá kāng-nín tà^, Huâm sĩ-mih-nâng thói^ hũ-nńg chiũ tõng îm-sim, í^-keng sĩ sim-lãi hiàng-i kiâ^-îm--liáu. [29] Zû-jia|k lẃ-kâi chià^-ma|k sái lẃ hām-lo|h tõ tsũe, chiũ tie|h liú--tshut-lâi ka|k-tiāu; lẽng-tsò peh-thói--tang sit-lo|h che|k-kiã^, mài tshuân-sin ka|k-lo|h tī-ge|k. [30] Zû-jia|k lẃ-kâi chià^-chhiú sái lẃ hām-lo|h tõ tsũe, chiũ tie|h tok-tñg lâi ka|k-tiāu; lẽng-tsò peh-thói--tang sit-lo|h che|k-kiã^, mài tshuân-sin lo|h tī-ge|k.

[31] Iũ ũ tà^, Put-lũn sĩ-mih-nâng thut-tiāu i-kâi-chhi, chiũ tie|h siá lî-tsw hôi^ i: [32] nā-sĩ uá kāng-nín tà^, put-lũn sĩ-mih-nâng, m̄-sĩ ũi-tie|h kan-chhêng kâi uân-kù chiũ thut-tiāu i-kâi-chhi, chiũ-sĩ sái i tsò îm-hũ: thut-tiāu tsw-ãu put-lũn sĩ-mih-nâng tshūa i, iā sĩ kiâ^-îm.

[33] Nín huân-tsài chêng thia^-kì^ ũ hiáu-zũ kóu-nâng kâi ūe sĩ tà^, M̄-hó pũe-sit sīe-ieh, ũ só sī-ieh--kâi, tie|h-tsò kàu-chiâ^ lâi-hôi^ Tsú: [34] nā-sĩ uá kāng-nín tà^, Che|k-khài mài huat-sī; mài chí-thi^ lâi-huat-sī, in-ũi sĩ Siãng-tì kâi tsō-ūi; [35] mài chí-tī, in-ũi sĩ Siãng-tì kâi kha-tèng; mài chí Iâ-lũ-sat-léng, in-ũi sĩ chì-tsun Kun-uâng kâi kia^-siâ^. [37] Iā m̄-hó chí lẃ-kâi-thâu lâi-huat-sī, in-ũi lẃ put-lêng sái che|k-tiâu thâu-mô ho|k tsò pe|h ho|k tsò ou. [37] Tãn-sĩ nín-kâi-ūe, sĩ tie|h-tsò sĩ, hui tie|h-tsò hui: ũ kùe chiè^-se^ chiũ-sĩ tshông-tõ ak khí.

[38] Nín chêng thia^-kì^ ũ tà^, Ma|k siê^-hôi^ ma|k, khí siê^-hôi^ khí: [39] nā-sĩ uá kāng-nín tà^, Mài tí-te|k ak-nâng: ho|k-sĩ ũ nâng piang lẃ iũ-pôi^ kâi kih-kau, tie|h tsài u|t-tńg hiè^-pôi^ hiàng i. [40] Ho|k-sĩ ũ nâng ài^ kāng-lẃ sie-kò, ài^-â^ lẃ-kâi sin-tói-sa^, lẃ-kâi gūa-ho|k iā sûi i khie|h. [41] Ho|k-sĩ ũ nâng ngẽ^-lia|h lẃ kiâ^ che|k-tsãm-lōu, tie|h kāng-i tsò-pû kiâ^ nõ-tsãm. [42] Ũ nâng kāng-lẃ thó, tie|h ẃ-pun i, ũ nâng ài^ kāng-lẃ chieh mài tsò-lẃ u|t-tńg. 

[43] Nín chêng thia^-kì^ ũ tà^, Tie|h ài-sieh lẃ-kâi tshù-pi^, lóu-hw̃n lẃ-âi chhiû-te|k, [44] nā-sĩ uá kāng-nín tà^, Tie|h ài-sieh nín-kâi chhiû-te|k: khún-to|k nín kâi nâng, nín tie|h ũi-tie|h in khî-táu. [45] Chiũ sái nín tsò nín thi^--chiē^ tsw Pẽ kâi kiá^: uân-khî I sĩ sái I kâi ji|t tshut--lâi chiè siẽn kũa put-siẽn kâi nâng, iā sĩ kàng-hõu pun ngĩ kũa put-ngĩ kâi nâng. [46] Nín iā-sĩ ài-sieh ài-nín kâi nâng, nín ũ sĩ-mih sié^-sẁ, né? liên-kũa sùe-lī khá iā-m̄-sī chiè^-se^ kiâ^? [47] Nín jia|k-sĩ tua^-tua^ kèng-lói nín-kâi hia^-tĩ, ũ kiâ^ sĩ-mih kùe-nâng kâi sw̄, né? Chì-kàu ĩ-pang-nâng khá iā-m̄-sĩ chiè^-se^ kiâ^? [48] Kù-tshẃ nín tie|h sûn-tshuân, chhin-chhiẽ^ nín-kâi Thien-pẽ sĩ sûn-tshuân che|k-iē^.

## 6

# Sài-thû Hẽng-tn̄g.

## 1

Thî-o-hui-lô a, uá tsò hẃ-kâi tsôi^-tsw sĩ lũn Iâ-sou khí-thâu kiâ^-sw̄ kà-hùe, [2] chì-kàu thoh Sià^-sîn hiáu-zũ só-suán kâi sài-thû tsw-ãu, pĩ ín-chiap chiẽ^-thi^ kâi ji|t, chí chià^-kâi-sw̄: [3] Iâ-sou siũ-hāi tsw-ãu iā ũ ke-ke chèng-kw̃ hién ka-kī se^-ua|h tõ-kò pun sài-thû thói^-kì^, hién-hīn pun in thói^ ũ sì-tsa|p ji|t tsw-kú, káng-lũn Siãng-tì kok kâi sw̄: [4] kāng sài-thû tâng tsũ-chi|p chiũ hun-hù in, tà^, Mài lī-khui Iâ-lũ-sat-léng, tie|h hāu-thãi Pẽ soi^ só èng-hẃ, chiũ-sĩ nín pat-thia^ uá tà^--kâi: [5] in-ũi Iak-hân sĩ ēng-tsúi si-sói; nā-sĩ nín ke bô kúi-ji|t pit-tiā^ tõ Sià^-sîn niá^-sói.

[6] In tsũ-chi|p tõ-kò chiũ mn̄g I, tà^, Tsú, lẃ ài^ chiang kok-pè^ kui-ho|k Í^-sek-lie|t sĩ tõ-chí-hûe a m̄-sĩ? [7] I chiũ tùi-in tà^, M̄-hó pun nín tsai sî-ji|t kũa tiā^-khî, chiũ-sĩ Pẽ chip ka-kī kâi khuân só tsú-tiā^--kâi. [8] Nā-sĩ Sià^-sîn kàng-lîm nín, nín chiũ tit-tie|h ũ khuân: chiũ ũi-tie|h uá tsò chèng-kw̃, tõ Iâ-lũ-sat-léng, pìn Iû-thài, Sat-má-lĩ-a, chì-kàu tī-ke|k.

[9] Í^-keng tà^ chí-kâi-ūe liáu, huà^-nâng chià^ tõ-thói^, I chiũ pĩ ín-chiap tõ-chiē^: iā ũ hûn lâi-chia I, bô khwt in thói^-kì^.

[10] I tõ seng-chiẽ^ kâi sî-hāu, in chià^-nâng tsuan-tsuan tõ mō^ thi^, hut-jiên ũ nõ-nâng chhēng pe|h-sa^ khiã tõ in sin-pi^; [11] chiũ tà^, Ka-lĩ-lĩ nâng, nín tsò-nî khiã tõ mō^ thi^, né? chí-kâi Iâ-sou tshông-tõ nín--kò chiè^-se^ pĩ ín-chiap chiẽ^-thi^, iā-ài^ chiè^-se^ tsài-lâi, chhin-chhiẽ^ nín thói^-kièn I seng-thi^ che|k-iē^.

[12] Aũ in chiũ tshông hẃ-kâi sua^, miâ^ kiè-tsò Ka^-ná^ sua^, tò-tńg--lâi Iâ-lũ-sat-léng, chí-kâi sua^ kw̃n Iâ-lũ-sat-léng, lî ũ che|k an-sek-ji|t kâi lōu-thâu. [13] Ji|p-lâi-kàu, chiẽ^-khẁ in só khiã-khí kâi lâu-téng; chiũ-sĩ ũ Pí-tit, kũa Iak-hân, kũa Iá-kok, kũa An-tit-lie|t, Hui-le|k kũa To-má, Pa-to-lô-mái kũa Má-thài, A-le|k-hui kâi kiá^ Iá-kok, kũa Si-mn̂g, chheng-tsò Zũe, kũa Iá-kok, kâi kiá^ Iû-tã. [14] Chí chià^-nâng kāng sù-kâi hũ-jîn, kũa Má-lĩ-a, sĩ Iâ-sou kâi a-bó, kũa I kâi hia^-tĩ lóng-tsóng tsuan-sim tâng-ì tõ khî-táu.

[15] Tng-sî ũ nâng tsũ-chi|p sêng-khûn, iak-lia|k ũ che|k-peh jī-tsa|p miâ^, Pí-tit tõ chèng hia^-tĩ--tang khiã--khí-lâi, tà^,

[16] Hia^-tĩ a, Sià^-sîn soi^-tsá thoh Tã-phek kâi tshùi só-tà^ lũn-ki|p Iû-tã, chiũ-sĩ kāng lia|h Iâ-sou kâi nâng tshūa-lōu--kâi, chí-kâi-tsw ũ èng-ngiām sĩ pńg-téng. [17] In-ũi chí-kâi-nâng sĩ sǹg tõ nán siàu-lãi, tit ũ hūn tõ nán chí-kâi-cheh. [18] (Chí-kâi-nâng chiang tsò-put-ngĩ só-tit-sié^ kâi lĩ bói-tī; tò-thâu pua|h --lo|h-khẁ, tóu phùa, i-kâi-tn̂g lóng-tsóng lâu--tshut-lâi.

[19] Chí-kâi-sw̄ Iâ-lũ-sat-léng kâi kw-mîn lóng-tsóng tit-tsai; kù-tshẃ in-kâi thóu-thâm hẃ che|k-kò-tī chiũ kiè-tsò A-kek-tã-má, chiũ-sĩ Hueh-tī.) [20] Chiũ-sĩ Si-phien só-tsài, 

> I kâi tshù tie|h huang-hùi,
>
> Bô-nâng khiã-khí tõ-kò:

Iũ tà^,

> I kâi cheh-hūn tie|h pa|t-nâng tng.

[21] Ta^ tshông-tõ nán tâng-phũa^ kâi nâng, chiũ-sĩ thàng Tsú Iâ-sou tõ nán--tang tshut-ji|p kâi sî-hāu, [22] tsw̃ Iak-hân si-sói khí-thâu, kàu Tsú lī-khui nán pĩ ín-chiap tõ-chiē^ hẃ-ji|t, ta^ khî-tang tie|h che|k-nâng kāng-nán pê^-tâng lâi-chèng-kw̃ I kâi ho|k-ua|h.

[23] In chiũ kẃ-khí nõ-nâng, chiũ-sĩ Iak-sek, iũ miâ^ tsò Pa-sat-pa, pie|t-hō Iû-sw̃-tu, kũa Má-thî-a. [24] Chiũ khî-táu, tà^, Tsú, lẃ tsai chèng-nâng kâi sim, chí nõ-nâng--tang [25] khiû lẃ chí-mêng lẃ sĩ suán tî-che|k-nâng lâi-kw chí-kâi chip-sw̃ sài-thû kâi ūi, uân-in Iû-tã lī-khui chí-kâi-ūi khẁ ka-kī kâi ūi. [26] Chiũ kāng-in iê-chhiam; chhiam sĩ iê-tie|h Má-thî-a; i chiũ kāng tsa|p-it kâi sài-thû sǹg-tsò tâng-téng. 

## 2 
