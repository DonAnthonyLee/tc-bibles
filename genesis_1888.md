<!-- 扉页 -->
# <center>KŪ-IEH</center>
<!-- 旧约 -->
# <center>TSHÀNG-SÌ-KÌ</center>
<!-- 创世记 -->
## <center>TSHUÂN-TSṲ</center>
<!-- 全书 -->

## <center>E̍K-TSÒ</center>
<!-- 译作-->
## <center>TIÊ-CHIU PE̍H-UĒ</center>
<!-- 潮州白话 -->

---

<center>TÕ SUÀᴺ-THÂU</center>
<!-- 著汕头 -->

<center>LÓI-PÀI-TN̂G HÔNG-SOH-HṲN ÌN</center>
<!-- 礼拜堂 鸿雪轩 印 -->

<center>1888</center>


<!-- 第 1 页 -->
# <center>TSHÀNG-SÌ-KÌ</center>
<!-- 创世记 -->
---

## 1

Khí-thâu kâi sî-hāu Siãng-tì tshàng-tsãu thiⁿ kuã tī.
<!-- 起头其时候，上帝创造天和地。 （注：kuã 暂作 和，或与 凡 读 huãm/hãm 之类相关？）-->
[2] Tī sĩ khang-hṳ hũn-tũn; chhim-uan kâi mīn-chiēⁿ sĩ ou-àm; Siãng-tì kâi Sîn pū tõ chèng-tsúi kâi mīn-chiēⁿ.
<!-- 地是空虚混沌，深渊其面上是乌暗；上帝其神伏著众水其面上。 -->

[3] Siãng-tì chiũ tàⁿ, Tie̍h-ũ kng; chiũ ũ kng.
<!-- 上帝就呾，着有光，就有光。 （注：tàⁿ 俗写为 呾。）-->
[4] Siãng-tì thóiⁿ-tie̍h chí-kâi-kng sĩ hó; Siãng-tì chiũ pie̍t-khui kng kuã àm.
<!-- 上帝睇着这个光是（甚？）好；上帝就捌开光和暗。 （注：thóiⁿ 俗写为 睇。） --> 
[5] Siãng-tì chheng kng tsò Ji̍t--kan, àm chheng-tsò Mê--kan. Ũ mê-hng ũ mn̂g-khí, chiũ-sĩ che̍k-ji̍t.
<!-- 上帝称光作日间，暗称作冥间。有冥昏，有眠起，就是蜀日。 -->

[6] Siãng-tì tàⁿ, Tie̍h-ũ kiong-tshan tõ chèng-tsúi tsṳ-kan, lâi-pie̍t-khui chiá--kâi-tsúi kuã hiá--kâi-tsúi.
<!-- 上帝呾，着有穹苍在众水之间，来捌开这其水和许其水。（注：苍 与 tshan 读音不符。）-->
[7] Siãng-tì chiũ tsò kiong-tshan, chiũ pie̍t-khui kiong-tshan-chiēⁿ kâi tsúi kuã kiong-tshan-ẽ kâi tsúi; chiũ ũ chièⁿ-seⁿ.
<!-- 上帝就做穹苍，就捌开穹苍上其水和穹苍下其水；就有障生。（注：chièⁿ 俗写为 障。） -->
<!-- 第 2 页 -->
[8] Siãng-tì chheng kiong-tshan tsò Thiⁿ. Ũ mê-hng ũ mn̂g-khí, chiũ-sĩ tõiⁿ-jī-ji̍t.
<!-- 上帝称穹苍作天。有冥昏，有眠起，就是第二日。-->

[9] Siãng-tì tàⁿ, Thiⁿ-ẽ chèng-tsúi tie̍h tsũ-huẽ tõ che̍k-kâi ūi-tshṳ̀, le̍k-tī tie̍h hién-hīn; chiũ ũ chièⁿ-seⁿ.
<!-- 上帝呾，天下众水着聚汇著蜀个位处，陆地着显现；就有障生。 （注：处 与 tshṳ̀ 读音不甚对应。）-->
[10] Siãng-tì chheng le̍k-tī tsò Thóu-tī; tsũ-huẽ kâi tsúi chheng-tsò Hái; Siãng-tì thóiⁿ-tie̍h sĩ hó.
<!-- 上帝称陆地作土地；聚汇其水称作海；上帝睇着是（甚？）好。-->
[11] Siãng-tì tàⁿ, Tī tie̍h seⁿ-tsháu, tshài-so kit-chí, kuéⁿ-chí-chhiū seⁿ-kuéⁿ kak tshông-khî-lūi, hṳ́-tói pau-hu̍t, tõ-tī-chiēⁿ; chiũ ũ chièⁿ-seⁿ.
<!-- 上帝呾，地着生草，菜蔬结籽，果子树生果各从其类，许底包核，著地上；就有障生。 -->
[12] Tī chiũ huat-tsháu, kuã õi-kit-chí kâi tshài-so, kuã õi-seⁿ-kuéⁿ kâi chhiū, hṳ́-tói pau-hu̍t, kak tshông-khî-lūi; Siãng-tì thóiⁿ-tie̍h sĩ hó.
<!-- 地就发草，和会（解）结籽其菜蔬，和会生果其树，许底包核，各从其类；上帝睇着是（甚？）好。 -->
[13] Ũ mê-hng ũ mn̂g-khí, chiũ-sĩ tõiⁿ-saⁿ-ji̍t.
<!-- 有冥昏，有眠起，就是第三日。-->

[14] Siãng-tì tàⁿ, Thiⁿ-tang kâi kiong-tshan tie̍h-ũ tsuàⁿ-kâi-kng lâi-hun-pie̍t ji̍t-mê; lâi-tsò kì-hō, lâi tiāⁿ-sì-sî, lâi-kì nîⁿ-ji̍t;
<!-- 注：原文 lâi-hun-piet ji̍t-mê，其中 piet 为印刷错误，上句已更正。 -->
<!-- 上帝呾，天中其穹苍着有 tsuàⁿ（*这些*）个光来分别日冥；来作记号，来定四时，来记年日； -->
<!-- 第 3 页 -->
[15] lâi-tsò-kng tõ thiⁿ-tang kâi kiong-tshan chiè-kng tõ-tī-chiēⁿ; chiũ ũ chièⁿ-seⁿ.
<!-- 来作光著天中其穹苍照光在地上；就有障生。 -->
[16] Siãng-tì tsò chí-nõ-kâi tuā-kng; iáu-tuā kâi kng lâi-kuán-lí ji̍t--kan, iáu-sòi kâi kng lâi-kuán-lí mê--kan; iā-tsò chheⁿ-sîn.
<!-- 注：原文上句中 “大” 采用 “tōa”，现更改为全文统一的表达方式 “tuā”。 -->
<!-- 上帝做这两个大光；愈大其光来管理日间，愈细其光来管理冥间；亦作星辰。 -->
[17] Siãng-tì pàng-i tõ thiⁿ-tang kâi kiong-tshan lâi-chiè-kng tõ-tī-chiēⁿ,
<!-- 上帝放伊著天中其穹苍来照光在地上， --> 
[18] lâi-kuán-lí ji̍t kuã mê, lâi-hun-pie̍t kng kuã àm; Siãng-tì thóiⁿ-tie̍h sĩ hó.
<!-- 来管理日和冥，来分别光和暗；上帝睇着是（甚？）好。 -->
[19] Ũ mê-hng ũ mn̂g-khí, chiũ-sĩ tõiⁿ-sì-ji̍t.
<!-- 有冥昏，有眠起，就是第四日。 -->

[20] Siãng-tì tàⁿ, Tsúi tie̍h-seⁿ ke-ke ua̍h-tõng kâi mue̍h, iā tie̍h-ũ pue-chiáu lâi-pue tõ-tī-chiēⁿ, tõ thiⁿ-tang kâi kiong-tshan--kò.
[21] Siãng-tì tshàng-tsãu tuā-hṳ̂, kuã che̍k-khài õi-pê ua̍h-tõng kâi mue̍h, chiũ-sĩ tsúi tsuàⁿ-seⁿ--kâi, kak tshông-khî-lūi, kuã che̍k-khài ũ si̍t-e̍k kâi pue-chiáu kak tshông-khî-lūi; Siãng-tì thóiⁿ-tie̍h sĩ hó.
<!-- 注：上句中 “大” 采用 “tōa”，后续此等均按 “tuā” 处理，不再注明。 -->
[22] Siãng-tì chiũ hṳ́-hok khṳt i, tàⁿ, Tie̍h-seⁿ tsōi-tsōi, tshong-muáⁿ tõ hṳ́-hái-tsúi, pue-chiáu iā tie̍h-seⁿ ke-ke tõ-tī-mīn.
<!-- 第 4 页 -->
[23] Ũ mê-hng ũ mn̂g-khí, chiũ-sĩ tõiⁿ-ngõu-ji̍t.

[24] Siãng-tì tàⁿ, Tī tie̍h-seⁿ ua̍h-mue̍h kak tshông-khî-lūi, cheng-seⁿ, õi-pê kâi mue̍h, tsáu-siù kak tshông-khî-lūi; chiũ-ũ chièⁿ-seⁿ.
[25] Siãng-tì tsò tī-chiēⁿ kâi tsáu-siù kak tshông-khî-lūi, kuā cheng-seⁿ kak tshông-khî-lūi, kuã che̍k-khài ti-chiēⁿ õi-pê kâi mue̍h kak tshông-khî-lūi; Siãng-tì thóiⁿ-tie̍h sĩ hó.

[26] Siãng-tì tàⁿ, Tie̍h lâi-tsò nâng chhin-chhiẽⁿ nán, chiè nán kâi-iēⁿ; khṳt i tsú-kuán hái-hṳ̂, kuã thiⁿ-tang kâi pue-chiáu, kuã cheng-seⁿ, kuã tshuân-tī, kuã huâm tī-chiēⁿ õi-pê kâi mue̍h.
[27] Siãng-tì chiũ tshàng-tsãu nâng siãu Siãng-tì ka-kī, chiè Siãng-tì kâi-iēⁿ tshàng-tsãu i; kiam-tsãu nâm-nńg.
[28] Siãng-tì hṳ́-hok khṳt in; Siãng-tì iũ tùi in tàⁿ, Tie̍h-seⁿ tsōi-tsōi; tshong-muáⁿ tõ-tī, lâi-tî-lí i; tsú-kuán hái-hṳ̂, thiⁿ-tang kâi pue-chiáu, kuã huâm tī-chiēⁿ õi-pê kâi ua̍h-mue̍h.
<!-- 注：此书标调，阳平与阳去个别情况会混淆，例如上句中 “来治理” 的 “治”，但考虑保持文档原始性，此类标调均按原文不予修改。 -->

<!-- 第 5 页 -->
[29] Siãng-tì tàⁿ, uá sṳ̀-pun nín pìn-tī-chiēⁿ huâm kit-chí kâi tshài-so, huâm seⁿ-kuéⁿ-chí, hṳ́-tói pau-hu̍t, kâi chhiū; chiũ-sĩ pun nín chia̍h;
[30] iā chiang kak-iēⁿ chheⁿ-tsháu sṳ̀-pun huâm tī-chiēⁿ kâi siù-thiok, kuã huâm thiⁿ-tang kâi pue-chiáu, kuã huâm tī-chiēⁿ õi-pê ua̍h-tõng kâi mue̍h, khṳt-i chia̍h; chiũ ũ chièⁿ-seⁿ.
[31] Siãng-tì thóiⁿ che̍k-khài só-tsò kâi mue̍h sĩ chì-hó. Ũ mê-hng ũ mn̂g-khí, chiũ-sĩ tõiⁿ-la̍k-ji̍t.

## 2

Thiⁿ kuã tī kuã i kâi khûn-lūi chiũ tsò-chiâⁿ.
[2] Tõiⁿ-chhit-ji̍t Siãng-tì uân-liáu só-tsò kâi kang; tõiⁿ-chhit-ji̍t chiũ pàng-hiah che̍k-khài tsò-hó kâi kang chiũ an-sek.
[3] Siãng-tì hṳ́-hok tõ tõiⁿ-chhit-ji̍t, tiāⁿ-tsò siàⁿ-ji̍t; in-ũi hṳ́-ji̍t Siãng-tì pàng-hiah che̍k-khài só-tshàng-tsãu tsò-sêng kâi kang, chiũ an-sek.

<!-- 第 6 页 -->
[4] Iâ-hô-huâ Siãng-tì tsõ thiⁿ kuã tī kâi sî-hāu, i siũ-tsãu kâi nguân-iû chiũ-sĩ chièⁿ-seⁿ.
<!-- 注：上句中 tsõ 疑为印刷错误，估计为 tsò 。（再注：可能当时真的读 tsõ，见后续用法。） -->
[5] Tī-chiēⁿ buē-ũ kak-iēⁿ iá-tsháu, kak-iēⁿ kâi tshài-so iā buē-ũ-huat; in-ũi Iâ-hô-huâ Siãng-tì bô lo̍h-hõu tõ tī-mīn, pẽng bô-nâng keⁿ-tsoh;
[6] chiũ ũ bū tshông-tī khí, lâi zũn-che̍k muáⁿ-pìn thôu-mīn.

[7] Iâ-hô-huâ Siãng-tì chiũ nia̍p tī-kâi-thôu tsò-nâng, hoh ua̍h-khì ji̍p i-kâi phīⁿ-khang; chí-kâi-nâng chiũ lêng-ua̍h.

[8] Iâ-hô-huâ Siãng-tì chèng-hn̂g tõ Ai-thiên, tõ tang-pôiⁿ; uaⁿ-tùn só-tsò kâi nâng tõ--hṳ́-kò.
[9] Iâ-hô-huâ Siãng-tì sái kak-iēⁿ hó-thóiⁿ kuã hó-chia̍h kâi chhiū-ba̍k tshông tõ thôu-tī huat-seⁿ; kuã seⁿ-miāⁿ-chhiū tõ-hn̂g tìn-tang, kuã tsai-siẽn-ak kâi chhiū.
[10] Ũ hô tõ Ai-thiên lâu-tshut lâi-kuàn chí-kâi-hn̂g; ãu, tshông tõ-hṳ́-kò pun tsò sì-tiâu.
<!-- 第 7 页 -->
[11] Tõiⁿ-it, miâⁿ Pí-sùn; chí-kâi chiũ lâu-ûi tõ Ha̍h-hui-la̍h tshuân-tī, tshṳ́-tī tshut-kim;
[12] chí-kâi tī-hng kâi kim sĩ hó; iā tshut chin-tsu múi-ge̍k.
<!-- 注：录入至此，个人感觉 “甚（sĩm）” 在此书中基本变为 “sĩ”。 -->
[13] Tõiⁿ-jī-hô miâⁿ Khî-hùn; chí-kâi chiũ-sĩ lâu-ûi tõ Kú-si̍t kâi tshuân-tī.
[14] Tõiⁿ-saⁿ-hô miâⁿ Hi-tí-kiet; chí-kâi chiũ lâu tõ A-su̍t tsôiⁿ. Tõiⁿ-sì-hô chiũ-sĩ Pek-lua̍t.

[15] Iâ-hô-huâ Siãng-tì chiũ chiang chí-kâi-nâng uaⁿ-tùn tõ Ai-thiên hn̂g, sái i chèng-tsoh thóiⁿ-siú.
[16] Iâ-hô-huâ Siãng-tì mẽng chí-kâi-nâng, tàⁿ, Huâm hn̂g--tang kâi chhiū só-tshut--kâi lṳ́ àiⁿ-chia̍h chiũ-chia̍h;
[17] nā-sĩ tsai-siẽn-ak kâi chhiū, chí-kâi lṳ́ chiũ m̄-hó-chia̍h; in-ũi lṳ́ chia̍h chí-kâi, hṳ́-ji̍t lṳ́ pit sí-buâng.
[18] Iâ-hô-huâ Siãng-tì chiũ tàⁿ, M̄-hó chí-kâi-nâng tuaⁿ-sin; uá àiⁿ kāng i tsò kâi tùi-thīn kāng i siang-pang.
<!-- 第 8 页 -->
[19] Iâ-hô-huâ Siãng-tì nia̍p-thôu tsò kak-iēⁿ siù-thiok, huâm thiⁿ-tang kâi pue-chiáu; tuà i kàu chí-kâi-nâng--kò thóiⁿ i àiⁿ kiè i sĩ-mih-miâⁿ; chí-kâi-nâng só-kiè kak-iēⁿ kâi ua̍h-mue̍h, chí-kâi chiũ tsò i-kâi-miâⁿ.
[20] Chí-kâi-nâng chiũ chiang lóng-tsóng cheng-seⁿ, kuã thiⁿ-tang kâi pue-chiáu, kuã chèng iá-siù kak-kak kāng i tsò-miâⁿ; nā-sĩ tshuē bô kāng chí-kâi-nâng tùi-thīn siang-pang.

[21] Iâ-hô-huâ Siãng-tì chiũ sái chí-kâi-nâng hun-tsùi chiũ u̍t--khṳ̀; chiũ tshú i phiaⁿ-lî-kut che̍k-ki, hṳ́-kâi-ūi ne̍k chiũ ha̍p-buâ;
[22] Iâ-hô-huâ Siãng-tì chiang só-tshú chí-kâi-nâng kâi phiaⁿ-lî-kut, tsò-sêng nńg-nâng, tuà-i kàu chí-kâi-nâng--kò.
[23] Chí-kâi-nâng chiũ tàⁿ, Chí-pái sĩ uá kut--tang kâi kut, ne̍k--tang kâi ne̍k; chí-kâi pit-tiāⁿ kiè-tsò Nńg-nâng, in-ũi tshông Nâm-nâng tshú--tshut-lâi.
[24] Kù-tshṳ́ nâng hó lī-khui i-kâi-pẽ kuã i-kâi-bó, ka-tshat i kâi-chhi; nõ-nâng chiũ sêng che̍k-thói.
<!-- 注：上句中 ka-tshat 疑为 kau-tshap 。 -->
<!-- 第 9 页 -->
[25] Chí-kâi-nâng kuã i-kâi-chhi nõ-nâng chhiah-sin, iā m̄-tsai siáu-lí.

## 3

Iâ-hô-huâ Siãng-tì só-tsò tī-chiēⁿ kâi ua̍h-mue̍h, chiũ-sĩ tsuâ siãng-kan-tsà.
<!-- 耶和华上帝所做地上其活物，就是蛇上奸诈。 -->
Tsuâ chiũ tùi hũ-jîn tàⁿ, Õ! Siãng-tì khá-ũ-tàⁿ, Hn̂g--tang kâi peh-chhiū, nín m̄-hó-chia̍h, mé?
<!-- 蛇就对妇人呾，嗬！上帝岂有呾，园中其百树，恁毋好食，么？（注：nín 俗写为 恁；m̄ 暂作 毋，现多为阳上读法。）-->
[2] Hũ-jîn chiũ tùi tsuâ tàⁿ, Hn̂g--tang peh-chhiū kâi kuéⁿ-chí ún tou hó-chia̍h;
<!-- 妇人就对蛇呾，园中百树其果子阮都好食；（注：ún 俗写为 阮。） -->
[3] to̍k-to̍k tõ-hn̂g tìn-tang hṳ́-tsâng-chhiū kâi kuéⁿ-chí, Siãng-tì ũ tàⁿ, Nín m̄-hó-chia̍h chí-kâi, kuã m̄-hó-thãng chí-kâi, chiũ mién tì-sí.
<!-- 独独著园正中许丛树其果子，上帝有呾，恁毋好食这个，和毋好动这个，就免致死。 -->
[4] Tsuâ tùi hũ-jin tàⁿ, Sí, sĩ bõi--sí;
<!-- 蛇对妇人呾，死，是无会死； -->
[5] in-ũi Siãng-tì tsai nín chia̍h tsṳ ji̍t, íⁿ-ãu nín-kâi-ma̍k chiũ khui, nín chiũ chhin-chhiẽⁿ Siãng-tì, õi-tsai siẽn-ak.
<!-- 因为上帝知恁食之日，以后恁其目就开，恁就亲像上帝，会知善恶。 -->
[6] Hũ-jîn thóiⁿ-tie̍h hṳ́-tsâng-chhiū hó-chia̍h, kuã zua̍t-ma̍k, khó-àiⁿ lâi-iah tì-hũi; i chiũ tshú i-kâi kuéⁿ-chí lâi-chia̍h; iā thuà pun i-kâi-hu, hu iā chia̍h.
<!-- 妇人睇着许丛树好食，和悦目，可爱来益智慧；伊就取伊其果子来食；亦带分伊其夫，夫亦食。 -->
<!-- 第 10 页 -->
[7] In nõ-nâng kâi ma̍k chiũ khui, tsṳ̃-tsai chhiah-sin; chiũ pìn bô-hue-kuéⁿ-chhiū kâi hie̍h lâi-tsò-kûn.
<!-- 𪜶两侬其目就开，就知赤身；就 pìn 无花果树其箬来作裙。（注：in 俗写为 𪜶。） -->

[8] Hṳ́-ji̍t thàu-liâng-huang kâi sî-hāu, in chiũ thiaⁿ Siãng-tì Iâ-hô-huâ tõ-hn̂g--tang pōu-kiâⁿ kâi siaⁿ; hu-hũ chiũ tiàm tõ-hn̂g kâi chhiū-ba̍k--tang, lâi-siám-pī Siãng-tì Iâ-hô-huâ.
<!-- 许日透凉风其时候，𪜶就听上帝耶和华著园中步行其声；夫妇就垫著园其树木中，来闪避上帝耶和华。 -->
[9] Siãng-tì Iâ-hô-huâ kiè A-tang, chiũ mn̄g i, tàⁿ, Lṳ́ tõ-tî-kò?
<!-- 上帝耶和华叫亚当，就问伊，呾，汝著底地？ -->
[10] I chiũ tàⁿ, Uá tõ-hn̂g--kò thiaⁿ-kìⁿ lṳ́-kâi-siaⁿ, in-ũi uá chhiah-sin chiũ kiaⁿ-kũ; kù-tshṳ́ chiũ tiàm-buâ.
<!-- 伊就呾，我著园地听见汝其声，因为我赤身就惊惧；故此就垫摩。 -->
[11] I chiũ tàⁿ, Tî-tiâng kāng-lṳ́ tàⁿ lṳ́ chhiah-sin, né? Uá mẽng lṳ́ m̄-hó-chia̍h kâi chhiū-kuéⁿ, lṳ́ ũ chia̍h, mé?
<!-- 伊就呾，底底侬共汝呾汝赤身，呢？我命汝毋好食其树果，汝有食，么？ -->
[12] A-tang chiũ tàⁿ, Chí-kâi hũ-jîn, lṳ́ phuè-pun uá, i pun uá chhiū-kuéⁿ; uá chiũ chia̍h.
<!-- 亚当就呾，这个妇人，汝配分我，伊分我树果；我就食。 -->
[13] Siãng-tì Iâ-hô-huâ chiũ mn̄g hũ-jîn, tàⁿ, Lṳ́ só-tsò--kâi, sĩ sĩ-mih-sṳ̄, né? Hũ-jîn chiũ tàⁿ, Tsuâ phièn uá, uá chiũ chia̍h.
<!-- 上帝耶和华就问妇人，呾，汝所做其，是甚乜事，呢？妇人就呾，蛇骗我，我就食。（注：mih 俗写为 乜 。）-->

<!-- 第 11 页 -->
[14] Siãng-tì Iâ-hô-huâ chiũ tùi tsuâ tàⁿ, In-ũi lṳ́ tsò chí-kâi-sṳ̄, lṳ́ pí lóng-tsóng cheng-seⁿ, chèng iá-siù, pit-tiāⁿ zú-kèng siũ-chiù.
[15] Lṳ́ kiâⁿ pit-tie̍h ēng-tóu so, chia̍h-thôu-êng chĩn lṳ́ che̍k-seⁿ; uá sái lṳ́ kuã hũ-jîn siang uàn-hṳ̃n, íⁿ-ki̍p i kâi chéng-tsa̍k kuã lṳ́-kâi chéng-tsa̍k, i chiang-àiⁿ tng-hāi lṳ́-kâi-thâu, lṳ́ chiang-àiⁿ tng-hāi i-kâi kha-teⁿ.
<!-- 注：tng-hāi 此词不曾听过，当害？ -->

[16] Tùi hũ-jîn tàⁿ, Uá àiⁿ sái lṳ́ siũ-tho kia-puẽ kan-lân; seⁿ-kiáⁿ lâu-khóu; lṳ́ chiũ kù-hiàng lṳ́-kâi-hu, i chiũ tsò lṳ́-kâi-tsú.
<!-- 对妇人呾，我爱使汝受胎加倍艰难；生囝劳苦；汝就顾向汝其夫，伊就做汝其主。 -->

[17] Chiũ tùi A-tang tàⁿ, In-ũi lṳ́ thiaⁿ lṳ́-hũ kâi uē, chia̍h hṳ́-kâi-chhiū-kuéⁿ, uá só-mẽng lṳ́, tàⁿ, Lṳ́ m̄-hó chia̍h chí-kâi; kù-tshṳ́ thóu-tī ũi-tie̍h-lṳ́ siũ-chiù; lṳ́ che̍k-seⁿ tie̍h-lâu-khóu chiàⁿ-chia̍h thóu-suáⁿ;
[18] thóu àiⁿ kāng-lṳ́ huat chhì-nâⁿ ak-tsháu; nā-sĩ lṳ́ chiang-àiⁿ chia̍h thôu-tī kâi tshài-so;
<!-- 第 12 页 -->
[19] pit-tie̍h mīn-chiēⁿ lâu-kuāⁿ chiàⁿ-ũ tit-chia̍h, thãi-kàu lṳ́ kui-thôu; in-ũi lṳ́ sĩ tshông-thôu tshú--tshut-lâi; uân-in lṳ́ sĩ-thôu, iā pit-tie̍h kui tõ-thôu.
[20] A-tang kiè i-kâi-hũ miâⁿ tsò Hā-ua; in-ũi sĩ che̍k-khài seⁿ-lêng kâi bó.
[21] Siãng-tì Iâ-hô-huâ iā kāng A-tang kuã i-kâi-hũ tsò phuê-saⁿ, pun in chhēng.

[22] Siãng-tì Iâ-hô-huâ chiũ tàⁿ, Taⁿ, chí-kâi-nâng íⁿ-keng tit-tie̍h kāng nán tâng-téng, õi-tsai siẽn-ak; taⁿ, khióng-ùi i tshun-tshut i-kâi-chhiú, tshú seⁿ-miāⁿ-chhiū kâi kuéⁿ lâi-chia̍h, chiũ tit-ióng-seⁿ;
[23] só-íⁿ Siãng-tì Iâ-hô-huâ sái chí-kâi-nâng tshut Ai-thiên-hn̂g, khṳ̀ chèng-tsoh só-tsãu--i kâi nguân-thôu.
[24] Chiũ to̍k-tshut chí-kâi-nâng; tõ Ai-thiên-hn̂g tang-pôiⁿ li̍p Ki-lũ-peng, kuã hué-kiàm hui-hui-tńg, lâi-siú seⁿ-miāⁿ-chhiū kâi lōu.
<!-- 就逐出这个侬；著埃填（伊甸）园东爿立基路栟，和火剑回回转，来守生命树其路。 -->

<!-- 第 13 页 -->
## 4

A-tang kāng i-kâi-hũ Hā-ua tâng-pâng; i chiũ siũ-tho, seⁿ Kai-ṳ́n, chiũ tàⁿ, Iâ-hô-huâ pó-iũ uá, uá chiũ tit nâm-jî.

[2] Iũ-seⁿ i-kâi a-tĩ A-pek. A-pek sĩ chhī-iêⁿ, Kai-ṳ́n sĩ tsho-tshân.
[3] Ji̍t-kú--liáu, Kai-ṳ́n khie̍h thóu-suáⁿ lâi-chì Iâ-hô-huâ.
[4] A-pek iā khie̍h i-kâi-iêⁿ thâu-tho pûi-lùn--kâi.
[5] Iâ-hô-huâ kuàn-kù A-pek kuã i-kâi chì-mue̍h; nā-sĩ Kai-ṳ́n kuã i-kâi chì-mue̍h, I chiũ bô kuàn-kù. Kai-ṳ́n chiũ tãi-náu pìⁿ-mīn.
[6] Iâ-hô-huâ chiũ mn̄g Kai-ṳ́n, tàⁿ, Lṳ́ náu tsò-nî? pìⁿ-mīn tsò-nî?
[7] Zû-jia̍k kiâⁿ-siẽn, khá-m̄ hí-na̍p, né? zû-jia̍k kiâⁿ-m̄-siẽn, tsuẽ-ngia̍k ki̍p-mn̂g; i chiũ kù-hiàng tõ-lṳ́, lṳ́ chiũ tsò i-kâi-tsú.
[8] Kái-ṳ́n chiũ kāng i-kâi a-tĩ A-pek tàⁿ.

Nõ-nâng tõ-guā-kháu, Kai-ṳ́n chiũ khí-chhiú kong-suah i-kâi a-tĩ A-pek.
[9] Iâ-hô-huâ chiũ mn̄g Kai-ṳ́n, tàⁿ, Lṳ́-kâi a-tĩ A-pek tõ-tî-kò? I chiũ tàⁿ, Uá m̄-tsai; uá khá-sĩ kuan-huâng uá a-tĩ, mé?
<!-- 第 14 页 -->
[10] I chiũ tàⁿ, Lṳ́ ũ tsò-nî-tsò? lṳ́ a-tĩ kâi hueh ũ siaⁿ tshông tõ tī-tang khiû uá.
[11] Tī ũ khui-kháu tõ lṳ́ chhiú--thâu siũ lṳ́-tĩ kâi hueh, kù-tshṳ́ lṳ́ pĩ-chiù tõ tī-min;
[12] kàu-ãu lṳ́ sui-jiên keⁿ-tsoh, tī m̄ kāng lṳ́ tshut-la̍t; lṳ́ tõ-tī-chiēⁿ chiang-àiⁿ liû-lî sit-só.
[13] Kai-ṳ́n chiũ tùi Iâ-hô-huâ tàⁿ, Uá siũ-hêng kuè-tãng m̄-hó-nãi.
[14] Lṳ́ kim-ji̍t tshông tī kâi mīn-chiēⁿ to̍k uá tshut; uá tie̍h lī lṳ́-mīn-tsôiⁿ ṳ́n-pī; uá tõ tī-chiēⁿ liû-lî sit-só; tì-kàu kìⁿ-nâng ngõ--tie̍h uá, chiũ àiⁿ-suah uá.
[15] Iâ-hô-huâ chiũ tùi i tàⁿ, Kù-tshṳ́ bô-lũn sĩ-mih-nâng suah Kai-ṳ́n, siũ-hêng pit-tiāⁿ chhit-puẽ. Só-íⁿ Iâ-hô-huâ kāng Kai-ṳ́n tsò-hō, mién pun ngõ-tie̍h kâi nâng thâi--i.
[16] Kái-ṳ́n chiũ lī-khui Iâ-hô-huâ mīn-tsôiⁿ, khṳ̀ Ai-thiên tang-pôiⁿ, Nõ tit kâi tī-hng, khiã-khí.

<!-- 第 15 页 -->
[17] Kai-ṳ́n kāng i-kâi-chhi tâng-pâng; i chiũ siũ-tho, seⁿ Íⁿ-na̍p; i iũ kiẽn-siâⁿ, chiè i-kiáⁿ kâi miâⁿ chheng siâⁿ-miâⁿ tsò Íⁿ-na̍p.
[18] Íⁿ-na̍p chiũ tit-tsṳ́ Íⁿ-la̍p; Íⁿ-la̍p seⁿ Mí-hũ-iá-lĩ; Mí-hũ-iá-lĩ seⁿ Má-thú-sat-lĩ; Mã-thú-sat-lĩ seⁿ La̍h-me̍k.

[19] La̍h-me̍k tshuā nõ-kâi-bóu; che̍k-kâi miâⁿ kiè-tsò A-tã, che̍k-kâi miâⁿ kiè-tsò Sí-la̍h.
[20] A-tã seⁿ Iá-pat; chí-kâi tsò kṳ-pòu-phâng chhī-cheng-seⁿ chèng-nâng kâi tsóu.
[21] I-kâi a-tĩ kâi miâⁿ sĩ Iû-pat; chí-kâi tsò tuâⁿ-khîm tshue-siau chèng-nâng kâi tsóu.
[22] Iũ Sí-la̍h, i chiũ seⁿ Thú-pat Kai-ṳ́n, õi phah tâng-thih kak-iēⁿ kâi khì-kũ; Thú-pat Kai-ṳ́n chí-muē sĩ Ná-má.
[23] La̍h-me̍k chiũ tùi i nõ-kâi-bóu tàⁿ:
> A-tã, Sí-la̍h, tie̍h-bûn uá-siaⁿ;
> La̍h-me̍k kâi hũ tie̍h-thiaⁿ uá-uē;
> Uá thâi-nâng siêⁿ-hôiⁿ uá-sieⁿ;
> Uá suah-thông pò-èng uá-thiàⁿ;
> Uân-khî Kai-ṳ́n kia chhit-puẽ hêng;
> Ũi-tie̍h La̍h-me̍k chhit-tsa̍p-chhit têng.

<!-- 第 16 页 -->
[25] A-tang iũ-tsài kāng i-kâi-chhi tâng-pâng; i chiũ seⁿ-kiáⁿ, mẽng i-kâi-miâⁿ tsò Siet; tàⁿ, In-ũi Siãng-tì tsài-siet chéng-tsa̍k sṳ̀-uá; lâi-thòi Kai-ṳ́n só-suah kâi A-pek.
[26] Siet, i iā seⁿ-kiáⁿ, mẽng i-kâi-miâⁿ tsò Íⁿ-nõ-sṳ̃; tõ hṳ́-kâi sî-hāu nâng chiàⁿ tsho-thâu chheng Iâ-hô-huâ kâi miâⁿ.

## 5
