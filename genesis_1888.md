# KŪ-IEH TSHÀNG-SÌ-KÌ TSHUÂN-TSṲ (E̍K-TSÒ TIÊ-CHIU PE̍H-UĒ)

TÕ SUÀᴺ-THÂU, LÓI-PÀI-TN̂G HÔNG-SOH-HṲN ÌN, 1888.

# TSHÀNG-SÌ-KÌ.

## 1

Khí-thâu kâi si-hāu Siãng-tì tshàng-tsãu thiⁿ kuã tī.
<!-- 起头其时候，上帝创造天和地。 （注：kuã 暂作 和，或为 凡。）-->
[2] Tī sĩ khang-hṳ hũn-tũn; chhim-uan kâi mīn-chiēⁿ sĩ ou-àm; Siãng-tì kâi Sîn pū tõ chèng-tsúi kâi mīn-chiēⁿ.
<!-- 地是空虚混沌，深渊其面上是乌暗；上帝其神伏著众水其面上。 -->

[3] Siãng-tì chiũ tàⁿ, Tie̍h-ũ kng; chiũ ũ kng.
<!-- 上帝就呾，着有光，就有光。 （注：tàⁿ 俗写为 呾。）-->
[4] Siãng-tì thóiⁿ-tie̍h chí-kâi-kng sĩ hó; Siãng-tì chiũ pie̍t-khui kng kuã àm.
<!-- 上帝睇着这个光是好；上帝就捌开光和暗。 -->
[5] Siãng-tì chheng kng tsò Ji̍t--kan, àm chheng-tsò Mê--kan. Ũ mê-hng ũ mn̂g-khí, chiũ-sĩ che̍k-ji̍t.
<!-- 上帝称光作日间，暗称作冥间。有冥昏，有眠起，就是蜀日。 -->

[6] Siãng-tì tàⁿ, Tie̍h-ũ kiong-tshan tõ chèng-tsúi tsṳ-kan, lâi-pie̍t-khui chiá--kâi-tsúi kuã hiá--kâi-tsúi.
<!-- 上帝呾，着有穹苍在众水之间，来捌开这个水和许个水。（注：苍 与 tshan 读音不符。）-->
[7] Siãng-tì chiũ tsò kiong-tshan, chiũ pie̍t-khui kiong-tshan-chiēⁿ kâi tsúi kuã kiong-tshan-ẽ kâi tsúi; chiũ ũ chièⁿ-seⁿ.
<!-- 上帝就做穹苍，就捌开穹苍上其水和穹苍下其水；就有障生。（注：chièⁿ 俗写为 障。） -->
[8] Siãng-tì chheng kiong-tshan tsò Thiⁿ. Ũ mê-hng ũ mn̂g-khí, chiũ-sĩ tõiⁿ-jī-ji̍t.
<!-- 上帝称穹苍作天。有冥昏，有眠起，就是第二日。-->


